# -*- mode: mandoku-view; -*-
#+TITLE: 御定佩文韻府
#+DATE: 2015-08-24 23:35:25.189777
#+PROPERTY: ID KR3k0059
#+PROPERTY: BASEEDITION WYG
#+PROPERTY: JUAN 卷一之二
<pb:KR3k0059_WYG_002-1a>¶
　欽定四庫全書¶
御定佩文韻府卷一之二¶
　　　上平聲　　　　一東韻二¶
衷(陟弓切說文方寸所藴也廣韻善也適也中/也誠也又裏䙝衣也又止也又去聲送韻)¶
　韻藻和衷(書同寅協恭丨/丨哉注衷中也)降衷(書惟皇上帝丨丨/于下民注衷善也)由衷(左傳信不/丨丨質無)¶
　(益/也)天衷(左傳用昭乞盟于爾大神以誘丨丨又吴人謂隨人曰君/若顧報周室施及寡人以奨丨丨注奨成也國語越王召)¶
　(五大夫曰吴為不道求殘我宗廟社稷吾欲與之徼丨之丨蔡邕/郭有道碑先生誕應丨丨宋郊祀歌營泰畤定丨丨顔延之集宅)¶
　(丨丨立/民極)不衷(左傳服之丨丨身之災也又華向奔楚楚使告宋請/之對曰君若恵徼敝邑毋亢丨丨以奨亂人孤之望)¶
<pb:KR3k0059_WYG_002-1b>¶
　(也又叔孫曰天若不識丨丨何以/使下國又發命之丨丨注衷誠也)度衷(國語周内史過曰先王知/大事之必以衆濟也故祓)¶
　(除其心以和恵民考中丨丨以涖之注云/考省己之中心以度人之忠心恕以涖之)折衷(史記言六經者莫/不丨丨於孔子)¶
　盈衷(鮑照詩浮生㑹當/幾歡酌毎丨丨)潔衷(顔峻詩神之来/思享此丨丨)深衷(唐太宗重幸武/功詩懷舊感丨)¶
　(丨/)宸衷(韋安石詩梁園開/勝境軒駕動丨丨)聖衷(張九齡奉和聖製過王濬墓/詩孤績淪千載流名感丨丨)¶
　増用衷(左傳佩衷之旗也/丨其丨則佩之度)誘衷(左傳今天丨其丨使/皆降心以相從也)我衷(左傳韓/宣子適)¶
　(楚楚人弗逆公子棄疾及晉境晉侯将亦弗逆叔/向曰楚辟丨丨若何效辟晉侯乃逆之注衷正也)立衷(左傳能固/位者必度)¶
　(於本末而/後丨丨焉)裁衷(南史劉湛曰天/下事宜有丨丨)動衷(北史齊文宣帝冊文秦川尚/阻作我仇讐爰挹椒蘭飛書)¶
　(請好天丨其/丨辭卑禮厚)取衷(文中子春秋之於王道是輕重之/權衡也舍此則别無所丨丨矣)愚衷(洛陽伽/藍記乞)¶
<pb:KR3k0059_WYG_002-2a>¶
　(收成㫖以/允丨丨)難衷(王謝世家出入/之宜繁省丨丨)得衷(洛神賦穠/纎丨丨)禮衷(蔡邕元文先/生李子材碑)¶
　(習容闕里以協丨丨又王謝/世家率意承接皆合丨丨)神衷(梁郭祖深封事入對則言聖㫖/丨丨出論則云誰敢逆命袁奭)¶
　(詩春望/動丨丨)清衷(任昉王文憲集序莫不/總制丨丨遞為心極)王衷(顔延之郊祀/歌薦饗丨丨)余衷(顔延/之詩)¶
　(感物惻/丨丨)幽衷(王僧逹詩丨/丨何用慰)發衷(唐明皇興慶詩/序情丨於丨)感衷(張九齡詩下/流彌丨丨)¶
　帝衷(范純仁詩實效/應須簡丨丨)淵衷(周馳詩猶/足沃丨丨)¶
　取其衷(左傳州綽射殖綽中肩兩矢夾脰曰止将為/三軍獲不止将丨丨丨注欲復射兩矢之中)清濁衷(呂氏/春秋)¶
　(黄鐘之宮音之本/也丨丨之丨也)鐵石衷(晉書忠義傳守丨丨之/深丨厲松筠之雅操)純白衷(劉畫新/論一氣)¶
　(浩然丨/丨於丨)恐非衷(梅堯臣詩雖欲一/一報强說丨丨丨)甲已衷(劉克荘詩盟邊丨丨丨/用左傳宋之盟楚人衷)¶
<pb:KR3k0059_WYG_002-2b>¶
　(甲/事)一爾衷(朱子窓銘正/爾容丨丨丨)¶
　天舍其衷(國語吴使王孫茍告於周曰先君闔廬與楚昭王毒逐/於柏舉丨丨丨丨楚師敗績注衷善也言天舍於吴)¶
　對語(黄髮/丹衷)　(定力/虛衷)　(絳宅/白衷)　(日表/淵衷)　(皇建極/帝降衷)　(方員至/清濁衷)　(冰霜操/鐵石衷)¶
　摘句(寳鑒仰宸衷/榮光荅聖衷)　(芳詞誓素衷/揮毫見深衷)　(清切簡宸衷/便蕃屬聖衷)　(啓沃諧王衷/銘勛表聖衷)¶
　　　(惟将皎㓗矢丹衷/自古循良簡帝衷)　(上賢綏輯副宸衷/暗推冰炭在深衷)　(進退惟人自折衷/用人論理見宸衷)¶
忠(陟弓切說文敬也廣韻無私也直也厚也増韻内盡其心而/不欺也諡法危身奉上險不避難曰丨又州名唐置丨州)¶
　韻藻教忠(左傳狐突曰子之能事父丨之丨策名/委質貳乃辟也父教子貳何以事君)敦忠(史記端直/丨丨事業)¶
　(有常皇/帝之徳)陳忠(史記蘇秦傳願奉教丨丨于前之日久矣又後漢書/丨丨司空寵之子明慎用刑為尚書令遷太尉有聲)¶
<pb:KR3k0059_WYG_002-3a>¶
(稱/)愚忠(漢書張湯傳秋山曰臣固丨丨若張湯乃詐/忠枚乘上吴王書曰臣願披腹心而效丨丨)詐忠(見/上)尚忠¶
(漢書董仲舒/傳夏丨丨)朴忠(漢書卜式傳以式丨丨拜為齊太傅楚詞吾寜/悃悃欵欵丨以丨乎唐書婁師徳為将相二十)¶
(餘年恭勤丨丨心無適莫歐陽/修詩自愧陪羣彦從来但丨丨)開忠(漢書鄒陽傳雖竭精/神欲丨丨于當世)小忠(漢/書)¶
(京房傳姚平曰房可謂丨丨未可謂大/忠也杜甫詩束縛酬知己蹉跎効丨丨)履忠(漢書贊張敞衎衎丨/丨進言蔡邕胡公碑)¶
(蒸蒸至孝徳本也/體和丨丨行極也)歸忠(後漢書竇融傳贊提/挈河右奉國丨丨)旌忠(唐書狄仁傑轉/幽州都督賜紫)¶
(袍龜帶后自製金字/十二於袍以丨其丨)褒忠(唐書穆宗詔丨丨/所以勸臣節也)孤忠(宋史韓琦曰如/琦丨丨毎賴神)¶
(道相助幸/而多有成)公忠(名臣言行錄龎籍為相/以丨丨便國家為事)觀忠(荘子逺使之而丨其/丨近使之而觀其政)¶
夏忠(管子春仁丨/丨秋急冬閉)大忠(韓詩外傳有丨丨者有次忠者有下忠者/以道覆君而化之謂丨丨以徳調君而輔)¶
<pb:KR3k0059_WYG_002-3b>¶
(之謂次忠以諫非/君而怒之謂下忠)遺忠(班固典引相如疾病而丨丨主上求取其/書竟得頌述功徳言封禪事忠臣效也胡)¶
(宿詩已託焦桐傳密/意更因殘札寄丨丨)懷忠(庾肩吾詩申胥猶/有志荀息本丨丨)效忠(張九齡詩古節/猶不棄今人爭)¶
(丨丨又宋史職官/志有丨丨歩軍)輸忠(韋應物詩萬方如已靖何處更丨丨白居/易贈元稹詩養勇期除惡丨丨在滅私)¶
進盡忠(左傳林父之事君也/丨思丨丨退思補過)臣道忠(劉向文君道/義丨丨丨)婦寺忠(蘇軾論/語解忠)¶
(而弗誨丨/丨之丨也)獻替忠(曾鞏詩逺大經綸/畧精微丨丨丨)内史忠(髙啟桓彝廟詩千載/宣城道人憐丨丨丨)¶
移孝作忠(孝經君子之事親/孝故忠可移于君)¶
増克忠(書為下/丨丨)顯忠(書丨丨遂良又宋史/李丨丨中興名将)惟忠(書蔡仲之命爾尚/葢前人之愆丨丨)¶
(惟孝爾乃/邁迹自身)竭忠(禮記君子不盡人之歡不丨人之丨以全交也又/楚辭九章丨丨誠而事君傅休奕詩丨丨身必榮)¶
<pb:KR3k0059_WYG_002-4a>¶
陋忠(戰國策范雎曰臣羇旅之臣也交疏於王而所願陳者皆匡/君之事處人骨肉之間願以陳臣之丨丨而未知王心也所)¶
(以王三問而/不對者是也)最忠(漢書賈誼傳長沙廼二萬五千/户耳功少而最完勢疏而丨丨)致忠(漢書賈誼/傳此一豫)¶
(讓也反君事仇行若狗彘/已而抗節丨丨列乎國士)秉忠(漢書外戚傳将相大臣懐誠丨丨/惟義是從又惡有上官博陸宣城)¶
(之謀又元史劉丨丨始為/僧事世祖為佐命功臣)養忠(漢書劉輔傳成帝欲立趙偼伃輔/上書繋獄辛慶忌上書曰同姓近)¶
(臣本以言顯其於治親丨/丨之義誠不宜幽囚於獄)納忠(後漢馬廖傳質誠畏慎盡心丨/丨韋昭博奕論竭命以丨丨)獻¶
忠(唐書贊始唐有天下懲刈隋弊敷納讜言而世長輩仇/然丨丨時主方裦聽藉以勸天下雖觸禁而無忤情)盛忠(荘/子)¶
(夫事其君者不擇事/而安之忠之盛也)勵忠(呂氏春秋行/激節丨丨臣)畢忠(呂氏春秋翟璜曰臣/聞忠臣丨其丨而不)¶
(敢逺/其君)好忠(呂氏春秋魏文侯過段干木之閭而式之國人皆喜頌/之曰吾君好正段干木之敬吾君丨丨段干木之隆)¶
<pb:KR3k0059_WYG_002-4b>¶
貴忠(呂氏春秋聖人之丨豪士與丨/臣也為其敢直言而决鬱塞也)辨忠(馬融忠經為/國必先丨丨)思忠(世說/諸葛)¶
(靚在吴於朝堂大㑹孫皓問卿字仲思為何所思對曰在家思孝/事君丨丨朋友思信如斯而已又魏都賦永平丨丨注丨丨里名)¶
陸忠(世說吴四姓張文/朱武丨丨顧厚)餘忠(裴光庭碑/行有丨丨)竹忠(劉氏竹記虗心而/直無所隠蔽忠也)光¶
忠(酒名見曲/洧紀聞)資忠(閑居賦是以丨/丨履信以進徳)循忠(梁簡文帝祀伍貟廟詩去/國資孝本丨丨全令名)¶
識忠(唐太宗詩疾風知/勁草板蕩丨丨臣)廢忠(陳中師瑕瑜不相掩詩秀質非攘善/貞姿豈丨丨按禮記瑕不掩瑜瑜不)¶
(掩瑕忠也又李徳裕追贈悉怛謀制豈陳/湯之専命由匡衡之丨丨指牛僧孺也)課忠(朱子集丨/丨責孝)勸忠(蘇/軾)¶
(表忠觀碑銘匪私/於錢惟以丨丨)勤忠(蘇轍詩社/稷倚丨丨)四忠(文天祥詩坎止/流行學丨丨)所忠(史記/司馬)¶
(相如傳帝使丨丨求/相如書注人姓名也)黄忠(三國志丨丨字漢/升為蜀後将軍)楊忠(北史隋文帝父/也為周柱國)¶
<pb:KR3k0059_WYG_002-5a>¶
　民作忠(禮記君子不以口/譽人則丨丨丨)賜李忠(後漢書李忠任光同奉世祖世/祖㑹諸将問所得財物惟忠無)¶
　(所掠世祖曰吾欲特丨丨丨即/以所乘大驪馬繡被衣物賜之)三葉忠(後漢書楊賜傳丨/丨宰相輔國以丨)賜名忠¶
　(北史魏宣武賜于忠劍杖曰昔以卿行忠/丨丨丨今以卿才堪禦侮故以劍杖相錫)𢎞演忠(呂氏春秋狄人/殺衛懿公食其)¶
　　(肉獨捨其肝𢎞演至因自殺先出其腹實内懿公之肝齊桓公聞/之曰有臣如此不可不存於是復立衛於楚丘丨丨可謂丨矣)¶
　股肱忠(成公綏集元首/聰明丨丨丨)平生忠(陳陶詩誰/信丨丨丨)直為忠(白居易賀雨詩/君以明為聖臣)¶
　(以丨/丨丨)直臣忠(陳師道詩更/作丨丨丨)畎畝忠(朱子致仕謝表東阡/北陌敢忘丨丨之丨)李元忠(北/史)¶
　(齊神武東出元忠乘露車載素箏濁酒迎/之觴再行取箏長歌歌闋進縱横之䇿)鄭惟忠(唐武后召見應/舉者問何所事)¶
　(為忠對皆不稱㫖丨丨丨曰外/揚君之美内正君之失后稱善)劉文忠(宋人善畫尤工花/草見郭思紀藝)¶
<pb:KR3k0059_WYG_002-5b>¶
　令甲稱忠(漢書吴芮傳贊髙祖功臣異姓而王者八國惟吴芮/之起不失正道故能傳號五世著於丨丨而丨丨也)¶
　對語(主聖/臣忠)　(移孝/教忠)　(昭徳/表忠)　(司直/秉忠)　(君行制/臣以忠)　(山林志/畎畝忠)　(魯秉禮/夏尚忠)¶
　摘句(移孝入為忠/龍額表孤忠)　(全身仗至忠/白日貫精忠)　(嘉謀屢作忠/聊抒花史忠)　(沼鑑見精忠/編橋渡蟻忠)¶
　　　(朝趨丹陛盡臣忠/扶携百越共攄忠)　(自是君王愛朴忠/雲開丹陛表純忠)　(手課兒童為勸忠/從橋實切大夫忠)¶
蟲(直弓切説文丨從三虫象形有足謂之丨無/足謂之豸又姓漢曲成侯丨達俗作虫非)¶
　韻藻華蟲(書山龍丨丨梁雅樂歌既散丨丨采復流日月/光又淮南子丨丨流鏤以相繆紾此遁於金也)草蟲(詩/喓)¶
　(喓丨丨/注蝗屬)飛蟲(詩如彼丨丨/時亦弋獲)桃蟲(詩肇允彼丨丨拚/飛維鳥注小鳥也)蟄蟲(禮記孟春/之月丨丨)¶
　(始振陸賈文虹蜺/冬見丨丨夏藏)水蟲(周禮秋官壺涿氏掌除丨丨以炮土/之鼔敺之以焚石投之注狐蜮之屬)小蟲¶
<pb:KR3k0059_WYG_002-6a>¶
(周禮考工記外骨内骨却行仄行連行紆行以脰鳴者以注鳴者/以旁鳴者以翼鳴者以股鳴者以胸鳴者謂之丨丨之屬又闗尹)¶
(子勿輕小物/丨丨毒身)昆蟲(漢成帝紀草木/丨丨咸得其所)夏蟲(荘子丨丨不可以語冰者/篤於時也孫綽賦嗤丨丨)¶
(之疑/冰)羽蟲(大戴禮丨丨三百六十而鳳為之長毛蟲三百六十而/麟為之長鱗蟲三百六十而龍為之長介蟲三百六十)¶
(而龜為之長闗尹子丨丨盛者/毛蟲不育毛蟲盛者鱗蟲不育)毛蟲(見/上)鱗蟲(見/上)介蟲(見/上)麽蟲(列子/江浦)¶
(之間生丨丨其名曰焦/㝠羣飛而集於蚊睫)沙蟲(抱朴子周穆王南征久而不歸一/軍皆化君子為猿鶴小人為丨丨)狡¶
蟲(淮南子丨丨死顓/民生注蟲獸也)聾蟲(淮南子夫馬丨丨也而可/以通氣志注喻無知也)壤蟲(淮南子/盧敖見)¶
(若士入雲中敖曰吾比夫/子猶黄鵠之於丨丨也)貞蟲(墨子飛鳥丨丨淮南子人民禽/獸丨丨各有以生注細腰蟲也)雕¶
蟲(揚子或問吾子好賦曰然童子丨丨篆刻俄而曰壮夫不為也/盧僎詩仰天歌聖道猶愧乏丨丨馬戴詩鉛刀甘且學丨丨)¶
<pb:KR3k0059_WYG_002-6b>¶
剛蟲(張衡賦丨丨摶/擊注鷹類也)青蟲(梁簡文詩衫輕見/跳脫珠槩雜丨丨)吟蟲(梁簡文詩迴月/臨窓度丨丨繞)¶
(砌/鳴)鳴蟲(沈約詩逺林響咆/獸近樹聒丨丨)金蟲(吴均詩蓮花銜青/雀寳葉鈿丨丨)野蟲(元行恭詩/吹臺有山)¶
(鳥歌庭/聒丨丨)微蟲(李鏡逺詩青春已/布澤丨丨應接歡)夕蟲(李白詩朱網防棲/鴿紗燈䕶丨丨)雞蟲(杜甫/縛雞)¶
(行丨丨得/失無了時)暗蟲(常建詩山暝覺栖/鳥月來隨丨丨)毒蟲(髙適詩梯巘近髙/鳥穿林經丨丨)寒蟲(戴/叔)¶
(倫詩風枝驚暗/雀露草覆丨丨)玉蟲(韓愈燈花詩囊裏排/金粟釵頭綴丨丨)三蟲(柳宗元捕蛇者說/永州之野産異蛇)¶
(黑質而白章殺丨丨/太醫以王命聚之)夜蟲(干寳晉紀總論如丨丨之赴火韋/荘詩繐帳寒秋月詩樓吟丨丨)六蟲¶
(蘇軾荅南禪師/詩以丨丨為喻)春蟲(蘇軾雪詩隔窓/撩亂撲丨丨)書蟲(蘇軾詩稻涼初吠蛤栁/老半丨丨漢書上林苑)¶
(中有蟲食樹/葉成文字)¶
<pb:KR3k0059_WYG_002-7a>¶
百足蟲(北史丨丨之/丨至死不僵)三尸蟲(五代史鄭遨字雲叟聞華山有五粒/松脂淪入地千嵗化為藥能去丨丨)¶
(丨因徙居求之栁宗元罵尸蟲文序道士言人皆有尸蟲三䖏腹/中伺人隠微失誤日庚申出讒於帝酉陽雜俎上尸青姑伐人眼)¶
(中尸白姑伐人五蔵下尸血姑伐人胃命玉函秘典上尸/彭琚小名阿阿中尸彭瓆小名作子下尸彭&KR3195;小名季細)喘耎蟲¶
(荘子丨丨之丨莫不失其性/甚矣夫好智之亂天下也)射工蟲(博物志江南丨丨丨長一二/寸口有弩形氣射人影殺人)¶
(栁宗元詩射工/巧伺逰人影)蠧書蟲(韓愈詩豈殊丨丨丨生死文字間/爾雅蟫白魚也注衣書中蠧蟲)¶
增蟲蟲(詩蘊隆丨丨/注丨丨而熱)孩蟲(月令孟春無殺丨丨胎夭飛鳥注丨丨/言蟲始生如孩也梁武帝詩仁化洽丨)¶
(丨/)五蟲(月令疏鱗羽羸/毛介謂之丨丨)鷙蟲(禮記儒行丨丨攫摶不程勇者注鷙/猛之蟲當攫搏之不程量其勇而後)¶
(往/)圍蟲(左傳宋公伐邾丨/丨取之蟲邑名也)旋蟲(周禮考工鳬氏為鐘鐘縣謂之旋/丨丨謂之幹注旋屬鐘柄所以懸)¶
<pb:KR3k0059_WYG_002-7b>¶
(之也丨丨者旋/以蟲為飾也)藥蟲(周禮以五味五榖五藥養其病注五丨/草木丨石榖也疏蟲謂蜈蚣蠃鼈之屬)驕蟲¶
(山海經平逢之山有神焉其/状如人而二首名曰丨丨)琴蟲(山海經大荒之中山名不咸有/肅慎氏之國其蟲獸首蛇身名)¶
(曰丨/丨)腹蟲(山海經猨翼之山其中多丨丨/注丨丨色如綬文大者百餘斤)怪蟲(山海經榮余之山/其中多怪蛇丨丨)¶
大蟲(埤雅蠋丨丨如指似蠶管/子曰龍欲小則化為蠶蠋)穴蟲(埤雅鼠丨丨/之總名也)毅蟲(後漢書馬/融廣成頌)¶
(鷙獸丨丨/鋸牙鈐口)軻蟲(後漢書注丨/丨海貝也)二蟲(荘子鳥髙飛以避矰弋之害鼷/䑕深穴乎神丘之下以避熏鑿)¶
(之患曽丨/丨之何知)多蟲(淮南子枉法/令則丨丨)生蟲(竹書紀年鳳/凰不食丨丨)寄蟲(本草女貞木/上有丨丨立)¶
(夏前後取其種子裹置枝中半月/其蟲化出造成白蠟又名蠟蟲)竊蟲(續博物志有小蟲至微而/響甚尋之則不可見號丨)¶
(丨/)璅蟲(阮籍荅伏義書是又瞽夫所/不能瞻丨丨所不能解也)隂蟲(陸倕新刻漏銘丨丨吐/噏孫綽賦靈虬吐注丨)¶
<pb:KR3k0059_WYG_002-8a>¶
(丨承瀉注丨丨蝦蟆也/顔延之詩丨丨先秋聞)絲蟲(梁簡文詩草螢飛/夜户丨丨繞秋壁)網蟲(沈約詩丨/丨垂户織)簾¶
蟲(劉孝綽詩丨/丨映光織)竹蟲(蕭子範詩丨/丨音亂階)鐫蟲(江總鐘銘/刻獸丨丨)黄蟲(王昌齡詩/丨丨初怨)¶
(鳴/)秋蟲(杜甫詩丨丨聲不去劉禹錫詩丨丨鏤/古樹蘇軾詩窓下獨無眠丨丨見燈入)化蟲(韓愈詩丨/丨挶枯莖)百¶
蟲(劉禹錫秋聲賦丨丨/吟暮兮萬葉吟秋)飢蟲(李賀詩十年粉蠧生畫/梁丨丨不食摧碎黄)攢蟲(李賀詩/丨丨鎪)¶
(古/栁)候蟲(栁宗元詩壁空殘月曙門掩/丨丨秋李頻詩隂来見丨丨)花蟲(李賀詩不遣/丨丨粉空蠧)蜜蟲(黄庭/堅詩)¶
(丨丨奪房/飽飢渴)桑蟲(張耒詩丨丨/食葉留空柯)珂蟲(周邦彦汴都/賦丨丨蚌珠)晚蟲(陸游詩鳥下/深枝啄丨丨)¶
瘖蟲(詹同詩丨/丨常不鳴)鳥蟲(周伯琦詩緘/名畫丨丨)殳蟲(貢師泰詩岐山鳳逺蝌斗/空戈鳥丨丨漸湮沒漢書)¶
(藝文志八體六技八體/四曰蟲書七曰殳書)羈蟲(劉基秋感詩蔓/草丨丨對寂寥)¶
<pb:KR3k0059_WYG_002-8b>¶
賦草蟲(左傳趙孟曰七子從君以寵武也請皆賦以/卒君貺武亦以觀七子之志子展丨丨丨)風為蟲(家語/二九)¶
(一十八八主風丨丨/丨故蟲八月而生)白露蟲(陸璣詩疏水有蟲羽甚整白露節後/即浮水上宛陵人謂之丨丨丨又朝)¶
(菌一名孳母形似蠶蛾/蜉蝣之類亦名丨丨丨)六名蟲(陸璣詩疏蟦蠐也蠐螬也蝤蠐也/蛣&KR1298;也桑蠧也蝎也一蟲而六名)¶
白粉蟲(陸璣詩疏即伊威/也詩曰伊威在室)細腰蟲(陸璣詩疏即螟蛉也詩曰螟蛉/有子果蠃負之爾雅曰似蜂而)¶
(細/腰)有斧蟲(爾雅注/螳蜋也)夢飛蟲(後漢馬皇后紀先數日丨有丨丨無數/附著身又入皮膚中而後飛去既正位)¶
(宮闈愈/自謙肅)烏豆蟲(南史王敬則少時於草中射獵有蟲似烏豆集其/身摘去乃脫其皮皆流血敬則詣道士卜之曰封)¶
(侯瑞/也)紫大蟲(宋史張威每戰不持他/兵有一木棓號丨丨丨)式鼃蟲(吴越春秋越王道見/鼃張腹而怒為之丨)¶
(曰吾思士卒之怒久矣未有稱吾意者今/丨丨無知之物見敵而有怒氣故為之式)歩屈蟲(方言尺蠖又名/丨丨丨爾雅翼)¶
<pb:KR3k0059_WYG_002-9a>¶
(釋蟲尺蠖/屈伸蟲也)怪哉蟲(東方朔外傳漢武帝幸甘泉馳長陵道中有蟲/伏地赤色如生肝状上召朔問之朔曰怪哉上)¶
(曰何謂也朔曰始皇拘繫無辜悲苦之状仰天歎曰怪哉感動皇/天此憤氣之所生也故名之曰怪哉是地必秦獄也凡怨者得酒)¶
(而解灌/之遂散)候日蟲(洞冥記漢元封間勒畢國貢細鳥大如蠅状如鸚/鵡以方尺玉籠盛百隻善鳴聲聞數里國人以此)¶
(候時故名/丨丨丨)碎車蟲(酉陽雜俎丨丨丨状如喞聊蒼色好/栖髙樹其聲如人吟嘯終南山有之)食膠蟲(酉/陽)¶
(雜俎丨丨丨夏日食松膠前/脚傅之後脚攝之納之尻中)主簿蟲(酉陽雜俎江南舊無蠍開元/初有主簿以竹筒盛蠍過江)¶
(至今往往有之故/俗稱為丨丨丨)瑇瑁蟲(酉陽雜俎丨/丨丨不再交)負子蟲(酉陽雜俎丨丨水/丨也有子多負之)¶
天牛蟲(酉陽雜俎黑甲蟲也長安/夏中此蟲出籬壁間必雨)脉望蟲(酉陽雜俎何楓嘗於書/中得一髮捲規四寸許)¶
(如環無端莫知其何物後與方士言乃曰此名脉望蠧魚三食/神仙字則化此夜持向天從規中望星星使立降可求丹度世)九¶
<pb:KR3k0059_WYG_002-9b>¶
卵蟲(神異經蚊翼下有小飛蟲焉/生九卵復成九子飛而俱去)腹有蟲(類聚語云閩蜀同風丨/中丨丨注閩蜀二字皆)¶
(從蟲/也)胊䏰蟲(類聚唐以開州盛山郡地多丨/丨丨故改為朐䏰郡注蚯蚓也)粘壁蟲(説文背圓殻/者曰蝸牛蝸)¶
(性往往升髙涎沫既盡乃枯死蘇軾詩腥涎不/滿殻聊足以自濡升髙不知廻竟作粘壁枯)知聲蟲(廣韻蠁盖/蟲之知聲)¶
(者也司馬相如/賦肸蠁布寫)愛墨蟲(賈子説林琴中蛀蟲/嗜古墨即鞠通也)月中蟲(宣室志唐李/揆乾元中為)¶
(禮部侍郎嘗一日坐于庭之前軒忽有大蝦蟆墜于庭揆駭異客/曰蝦蟆丨丨之丨今天使来公堂殆上帝以榮命付公乎後數日)¶
(果拜中書侍/郎平章事)寒號蟲(輟耕録五臺山有鳥名丨丨丨四足有肉翅/不能飛當盛暑文采絢爛乃自鳴曰鳳凰不)¶
(如我比深冬嚴寒毛脫如鷇遂自鳴曰得過且/過本草綱目丨丨丨糞名五靈脂性寒治血症)寄居蟲(本草陳蔵/器云陶𢎞)¶
(景注蝸牛云海邊有螺大似蝸牛火炙殻便走出食之益人按寄/居在螺殻中非螺也候螺蛤開即自出食螺蛤欲合已還殻中)¶
<pb:KR3k0059_WYG_002-10a>¶
九香蟲(本草丨丨丨釋名黑兜蟲李時珍曰丨丨丨產于貴州永/寧衞赤水河中大如小指頭状如水龜身青黑色至冬伏)¶
(于石上土人取/之可治痘症)壁錢蟲(駢字憑霄/壁繭也)結草蟲(駢字憑霄一名木/螺一名蓑衣丈人)吉丁¶
蟲(駢字憑霄甲蟲也背綠有翅在/甲下帶之令人喜好相愛媚)清潔蟲(郭璞蟬贊蟲之/清潔可貴惟蟬)微么蟲¶
(郭璞螢贊蟲之/微么出自腐草)齊女蟲(事類賦伊丨丨之微丨兮陸璣詩疏蟬古/今注云一名王女董仲舒曰齊王之后怨)¶
(王而死變為/蟬故名齊女)可憐蟲(企喻歌辝男兒丨/丨丨出門懐死憂)剝畫蟲(杜甫詩白/間丨丨丨)玉階蟲¶
(王建詩燈前/飛出丨丨丨)瓦沼蟲(韓愈詩丨丨晨朝水自/清小丨無數不知名)蝕月蟲(盧仝詩月明/無罪過不糾)¶
(丨丨/丨)䑕婦蟲(元稹詩序巴蜘蛛大而毒中人痛/癢倍常用丨丨丨食其絲輒愈)絡絲蟲(白居易詩/寒怨丨丨)¶
(丨/)唧唧蟲(白居易詩啼/秋丨丨丨)罥挂蟲(白居易詩復/有丨丨丨)叩頭蟲(盧延讓詩樹/上諮&KR1258;批頰)¶
<pb:KR3k0059_WYG_002-10b>¶
(鳥窓間腷膞丨丨丨異苑有小蟲形色如大豆咒令/叩頭状如稽顙故俗呼為丨丨丨傅咸有丨丨丨賦)十二蟲(蘇轍/詩奔)¶
(走丨丨丨羅網不可遮按丨丨丨謂十二支所屬酉陽雜俎丨/丨辰丨南中一名避役蟲暑月時見于籬壁間見者多稱意事)菜¶
無蟲(范成大詩苧麻/無節丨丨丨)弄飛蟲(楊萬里詩斜陽/酷愛丨丨丨)懷土蟲(洪駒父詩人/言丨丨丨棄)¶
(去俄復在/注蝦蟆也)縈秋蟲(宋濂灘哥石硯歌南渡羣公競賞識氏名環列/丨丨丨按此硯乃唐神龍中房融用以譯楞嚴)¶
(者/)下門蟲(内典比丘患草蟲佛聽作拂子/注草蟲昏蟲也又曰丨丨丨)¶
恵加昆蟲(晉大豫樂歌仁及/草木丨丨丨丨)食中得蟲(北史魏孝文帝紀帝性寛/慈進食者曽以熱羮覆帝)¶
(手又曾於丨丨丨/丨並笑而恕之)¶
對語(彩鳳/華蟲)　(刻鵠/雕蟲)　(春鳥/秋蟲)　(候雁/宵蟲)　(鷸蚌/雞蟲)　(翠蝶/金蟲)　(桂蠧/桃蟲)　(春蚓/夏蟲)¶
<pb:KR3k0059_WYG_002-11a>¶
　　　(千夀馬/百吉蟲)　(穿珠蟻/蝕木蟲)　(将雛鳳/負子蟲)　(同心鳥/稱意蟲)　(銜花雀/結草蟲)　(珊瑚鳥/瑇瑁蟲)¶
　　　(功曹鳥/主簿蟲)　(吐綬鳥/絡絲蟲)　(無患子/可憐蟲)　(彈聲鳥/書字蟲)　(八千嵗樹/十二辰蟲)¶
　摘句(公衮煥華蟲/澤浸及昆蟲)　(林暖墜青蟲/土蝕似旋蟲)　(停燭聚飛蟲/促杼思隂蟲)　(浮水載鳴蟲/秋聲亂草蟲)¶
　　　(輕燕接飛蟲/摛藻蔚雕蟲)　(髙榭璪花蟲/簪滑褪青蟲)　(篆迹依稀見小蟲/驚退簾前燕逐蟲)¶
　　　(字字玉屈盤蝌蟲/夜燈挑盡落金蟲)　(一方秋草盡鳴蟲/卑於爾雅注魚蟲)　(綵符爭取綴釵蟲/枳落沙渠急夜蟲)¶
沖(直弓切說文湧揺也/和也又深也又聲也)¶
　韻藻幼沖(書洪惟我/丨丨人)沖沖(詩二之日鑿冰丨/丨又鞗革丨丨)謙沖(晉書載紀姚興/以災眚降號稱)¶
　(王趙旻等諫興曰殷湯夏禹徳冠百王/然猶順守丨丨未居崇極況寡昧哉)盈沖(老子大丨若丨其用/不窮阮籍詩天時有)¶
<pb:KR3k0059_WYG_002-11b>¶
　(否泰人事/多丨丨)道沖(老子丨丨而用之/淵乎似萬物之宗)太沖(荘子示以丨丨淮南子聰/明雖固必反諸神謂之丨)¶
　(丨趙汝談詩元氣之母為/丨丨又晉左思字丨丨)處沖(郭璞文丨丨思/挹居簡行約)淵沖(蕭慤詩重明/豈凝滯無累)¶
　(在丨/丨)虛沖(張華詩壯士懷憤/激安能守丨丨)彌沖(潘尼詩泳之彌/廣挹之丨丨)示沖(謝荘月賦/朏魄丨丨)¶
　(注朏月未成光魄月始生魄朏魄得/所表丨人君有謙丨不自盈大也)靈沖(梁武帝詩五愛性/洞達十相去丨丨)¶
　増寛沖(晉書陸機傳丨丨以誘俊乂/之謀慈和以結士庶之愛)夷沖(晉書神/氣丨丨)深沖(晉書望之/凝秀接之)¶
　(丨/丨)棲沖(袁粲妙徳先生傳氣志深虚丨丨業/簡謝朓詩海暮騰青氣闗河祕丨丨)蒙沖(唐書鄂岳多盜/剽行舟崔郾作)¶
　(丨丨追討悉誅/之丨丨舟名)常沖(太𤣥經動/而丨丨)川沖(演連珠山/盈丨丨)元沖(陸機詩丨丨/纂懿文虚無)¶
　(承先/師)清沖(陸機牋丨丨履道又應唐/傳執心丨丨才識備濟)滋沖(陸雲張二侯頌序休祚/頻繁寵靈仍世天秩之)¶
<pb:KR3k0059_WYG_002-12a>¶
(體彌彰而毁/盈之心丨丨)思沖(張二侯頌在盈丨丨庾信/文履貴丨丨居盈念損)飛沖(黄滔詩賴君/身事得丨丨)和¶
沖(劉基詩黙/默全丨丨)抱沖(雲笈七籖攝自/然以表真丨丨)空沖(雲笈七籖爾乃丨丨自吟/虚心待神營攝百絶棲澄)¶
(至/真)三沖(道蔵歌鬰鬰對啟/明圓華煥丨丨)鄭沖(晉書沖清恬寡欲博究儒術百家/之言武帝時拜太傅以夀光公就)¶
(第位同保傅在三司之/右朝有大政皆就諮之)濬沖(晉書王戎/字丨丨)桓沖(晉書沖字幼子溫弟/淹識有武韓後代溫)¶
(居任乃/心王室)刁沖(北史丨丨家世貴達及從師于外自同諸生于時學/制諸生悉日直監㕑沖雖有僕𨽻身自炊㸑學通諸)¶
(經修隂陽圖緯算數天文/風氣之書卒諡安憲先生)張沖(北史丨丨吴郡人覃思經典/撰春秋義畧官至漢王侍讀)杜沖¶
(雲笈七籖丨丨鎬京人周穆王聞之為修觀建祠置沖為道/士年一百二十餘上清元君遣仙官下迎授書為太極真人)¶
鶴髙沖(搜神記遼東城門有華表柱忽有一白丨集柱頭時有少/年舉弓欲射之鶴乃徘徊空中而言曰有鳥有鳥丁令威)¶
<pb:KR3k0059_WYG_002-12b>¶
(去家千年今始歸城郭皆是人民/非何不學仙冡纍纍遂丨飛丨天)凌隂沖(謝朓詩嵗/極丨丨丨)邈沖沖(韋應/物詩)¶
(矯翮方上征/顧我丨丨丨)鶴一沖(元稹詩晴/和丨丨丨)不易沖(元稹詩天/髙丨丨丨)陸逸沖(皮日休/詩十賚)¶
(須加丨丨丨自注沖嘗事陶隠居隠居錫名棲靜處士十賚猶人/間九錫也按隠居有遣總事弟子戴坦授前學弟子吴郡陸敬游)¶
(十賚文而其為許長史舊館壇碑隂記上清弟子華陽前/館主吴郡海鹽陸逸沖名次已下敬游逸沖疑即一人)念方沖¶
(陳與義詩幽/居丨丨丨)道意沖(蘇軾詩常於冷竹/坐相語丨丨丨)萬幼沖(雲笈七籖華陽諸/洞記丨丨丨遼西)¶
(人也受胎光易形之道服三氣法常存青白赤三氣如綖従東方/日下来直入口中咽之九十過自飽便止服之十年自生三色光)¶
(氣遂得/神仙)¶
在福則沖(太𤣥經君子在元/則正丨丨丨丨)體逸心沖(嵇康原憲贊絃歌/自樂丨丨丨丨)¶
<pb:KR3k0059_WYG_002-13a>¶
　對語(守靜/處沖)　(心默/道沖)　(嶽峻/淵沖)　(淑慎/謙沖)　(主靜/抱沖)　(集益/思沖)　(壁立/川沖)　(九轉/三沖)¶
　　　(三靈協/一氣沖)　(榮光合/淑氣沖)　(星從好/月示沖)　(鸞噦噦/鞗沖沖)　(鷦鷯集/鸞鳳沖)　(淆不濁/挹彌沖)¶
　摘句(萬姓樂寛沖/天晴白鶴沖)　(夜氣澄寂神和沖/一首堪欺左太沖)　(綠淨無痕夜氣沖/)¶
終(職戎切說文曰盡也廣韻極也窮也竟也增/韻又畢也殫也又姓陸終之後以名為氏)¶
　韻藻有終(易无初丨丨又謙亨君子丨/丨吉詩靡不有初鮮克丨丨)要終(易原始/丨丨)受終(書正月/上日丨)¶
　(丨于/文祖)慎終(書丨厥丨惟其始/又論語丨丨追逺)令終(詩髙朗/丨丨)占終(禮記善始者/可以丨丨)敬終¶
　(禮記事君慎/始而丨丨)樂終(禮記丨丨/而徳尊)禮終(書疏禮莫重于祭丨丨于/是故燕饗為始享祀為終)異終¶
　(左傳同始丨/丨胡可定也)嵗終(左傳朝正于/晉以㑹丨丨)一終(左傳晉侯曰十二年矣是謂/丨丨一星終也注歳星一周)¶
<pb:KR3k0059_WYG_002-13b>¶
　(陳師道詩已復歳丨丨又呂氏春秋季冬之月/凡天下民無不咸獻其力以供禮此謂丨丨)無終(左傳女徳無/極婦怨丨丨)¶
　(又丨丨子嘉父因魏荘子以/請和諸戎注丨丨山戎也)二終(漢書律厯志天終數九地/終數十合丨丨以紀閏餘)戒終¶
　(漢書枚乘傳衞皇后立/枚臯奏善始以丨丨)凶終(漢書王吉傳世稱管鮑次則王貢張/陳丨丨蕭朱隙末故知全之者鮮矣)¶
　十終(漢書里丨為/丨終十為同)善終(晉書魏舒為司徒/年老辭榮丨丨)偕終(管子有形必終者/也天地終乎與我)¶
　(丨/丨)待終(荘子榮啓期謂孔子曰貧者士之常/死者人之終也處常丨丨當何憂哉)知終(文中子見其所/始即丨其所丨)¶
　樂終(劉向文萬物熈/熙各丨其丨)徼終(尹文子窮則丨/丨徼終則反始)守終(蔡邕碑文資始/既正丨丨有令)考¶
　終(潘岳誄誄徳䇿勲丨丨定/諡書五福五曰丨丨命)慮終(陸機論經始權其多/福丨丨取其少禍)成終(顔峻/詩六)¶
　(舞肅列九/變丨丨)酒終(鮑照詩親交篤離/愛眷戀置丨丨)文終(謝超宗詩明進厥始濬/哲丨丨又蕭何諡丨丨)顧¶
<pb:KR3k0059_WYG_002-14a>¶
終(髙適詩料死不料/敵顧恩寧丨丨)曲終(錢起湘靈鼓瑟詩丨丨/人不見江上數峰青)韓終(拾遺記仙/人服菖蒲)¶
(冬袒不寒楚辭羡韓衆/之得一注衆一作終)¶
從一終(易婦人貞吉/丨丨而丨也)歌三終(禮記工入升丨丨丨主人獻之注歌/鹿鳴四牡皇皇者華毎一篇而一終)¶
老有終(禮記使丨丨所丨壯/有所用幼有所長)舞三終(家語孔子厄陳蔡子路援戚/而丨丨丨孔子和之曲三終)¶
榮名終(漢書呂后時多故陳平竟自脫定宗廟/以丨丨丨稱賢相豈不善始善終哉)終無終(管子孰能/法無法乎)¶
(始無始乎丨丨丨乎弱無/弱乎注謂為而忘者也)芳節終(鮑照詩攬帶昔何/道坐令丨丨丨)曲未終(庾肩/吾詩)¶
(去鳥船難駐/啼烏丨丨丨)誓始終(杜甫詩茅土加名/數山河丨丨丨)清興終(杜甫詩挂席釣川/漲焉知丨丨丨)¶
畫角終(杜甫詩曉入朱扉/啓昏歸丨丨丨)樂未終(李白詩更待西園/月金樽丨丨丨)¶
<pb:KR3k0059_WYG_002-14b>¶
全徳始終(唐書裴度拜太師平章事事四朝以/丨丨丨丨及殁天下莫不思其風烈)¶
増代終(易地道無成/而丨有丨也)厚終(易敦艮之吉/以丨丨也)女終(易歸妹丨/之丨也)永終(詩庶/幾夙)¶
(夜以丨/丨譽)怙終(書丨丨/賊刑)克終(書太甲丨丨允徳阮籍詩/人誰不善始尠能丨厥丨)惡終(書驕淫/矜侉将)¶
(由丨丨北史韋雋與郭祚為姻家于忠害祚並害雋/雋曰吾一生為善未蒙善報常不為惡今為丨丨)非終(書丨丨/惟終在)¶
(人注丨丨過之當宥/者惟終故之當辟者)嚴終(穀梁出曰治兵習戰也入曰振旅習戰/也治兵而陳蔡不至矣兵事以丨丨故)¶
(曰善陳者不戰又蘇軾詩一時冠盖盡丨/丨謂嚴助終軍刺王安石不用老成也)能終(國語明訓丨/丨民之主也)九終¶
(漢書律厯志九章嵗為百七十一嵗而九道小終丨丨千五百三/十九嵗而大終三終而與元終進退于牽牛之前四度五分九㑹)¶
(陽以丨丨故日有九道隂/兼而成之故月有十九道)小終(見/上)大終(見上又易用六永貞以/丨丨也注初隂後陽也)元¶
<pb:KR3k0059_WYG_002-15a>¶
終(見/上)革終(南史劉歊隠居/求志著丨丨論)歸終(淮南子丨丨知来猩/猩知往丨丨神獸也)翼終(班固泗/水碑陳)¶
(張畫䇿蕭/勃丨丨)僑終(齊安陸王碑文豈惟丨丨蹇謝興謡/輟相而已哉注僑國僑鄭子産也)贈終(曹植王/仲宣誄)¶
(何以丨丨/哀以送之)薄終(曹植詩久要不可/忘丨丨義所尤)圖終(潘岳詩謹/始復丨丨)獻終(顔延之釋/奠㑹詩丨)¶
(丨襲吉注/祭畢也)晨終(劉峻辨命論朝秀丨丨/龜鶴千嵗年之殊也)孟終(歐陽詹中秋記八/月於序季始丨丨)飾¶
終(劉禹錫送張薦入蕃/弔祭詩丨丨隣好重)歡終(張紘詩曲盡/丨丨夜將半)貴終(唐詩紀事貞元四/年賜宴曲江亭帝)¶
(為詩序曰夫共其戚者同/其休有其初者丨其丨)¶
始衷終(左傳君子之謀也丨丨丨皆/舉之而後入焉按衷與中同)懼不終(後漢書耿純謂李軼/曰兢兢自危猶丨丨)¶
(丨/)功名終(後漢書吴漢/以丨丨丨)慮難終(後漢馬廖傳廖丨美業丨丨/上疏長樂宮以勸成徳政)三薦¶
<pb:KR3k0059_WYG_002-15b>¶
終(唐祀圜丘樂章六/成既闋丨丨云丨)隂陽終(白虎通五月十/一月丨丨丨)括始終(參同契乾/坤丨丨丨)朱¶
火終(許敬宗欹器賦丨丨丨而/炎景謝金波滿而哉魄生)願有終(白居易詩敢賀有/其始亦丨丨其丨)飽食終¶
(白居易詩朝起視/事畢晏坐丨丨丨)一聲終(白居易彈筝詩珠聨/千拍碎刀截丨丨丨)戞未終(白居易詩/一曲纔和)¶
(丨丨/丨)管絃終(趙嘏詩不待丨丨/丨揺鞭背花去)嵗欲終(劉滄詩上國/栖遲丨丨丨)惜歌終(李商/隠詩)¶
(塵定丨/丨丨)玉漏終(陸龜蒙詩細雨/輕觴丨丨丨)短燄終(李咸用詩吟得/寒缸丨丨丨)待歌終(羅/隠)¶
(詩行杯且/丨怨丨丨)盥漱終(完顔璹詩睡起/從容丨丨丨)大禮終(張昱詩三司侍宴皇情/洽對御吹螺丨丨丨)¶
天徳始終(易乾彖註貫乎/丨丨之丨丨)歸餘於終(漢書律厯志履端於始序則/不愆舉正于中民則不惑丨)¶
(丨丨丨事/則不誖)晚就善終(魏王昶曰物速成則/疾亡丨丨則丨丨)後天而終(朱子楚辭逺/遊序屈原思)¶
<pb:KR3k0059_WYG_002-16a>¶
　(欲制鍊形魄丨丨丨丨/以盡反覆無窮之世變)¶
　對語(建始/保終)　(黄綺/嚴終)　(樂始/禮終)　(無極/有終)　(日至/星終)　(正始/舉終)　(酒半/曲終)　(甘始/韓終)¶
　　　(天地始/隂陽終)　(陳四始/奏三終)　(禮進退/恩始終)　(憐舞急/惜歌終)　(金徽引/玉局終)　(落㡌孟/棄繻終)¶
　摘句(乾坤無始終/留連宴未終)　(留闗待曲終/舊講續應終)　(清宵不得終/梅花一曲終)　(鈞天奏未終/歌停拍未終)¶
　　　(萬嵗千秋樂未終兩正台衡保始終/清名與山同始終層構初成百戰終)　(忩外梅花報嵗終/交游君不異初終)¶
　　　(漢廷不獨數嚴終/河漢西沉宴未終)　(鳳笙換拍曲未終/鐵券銘勛誓始終)¶
戎(如融切說文兵也西夷名又大也詩念/兹丨功又猶汝也助也又姓唐有丨昱)¶
　韻藻即戎(易夬不利丨丨/所尚乃窮也)興戎(書惟口出好丨丨左傳穆姬曰使/我兩君匪以玉帛相見而以丨丨)¶
<pb:KR3k0059_WYG_002-16b>¶
　起戎(書惟甲/胄丨丨)小戎(詩丨丨俴收注丨丨兵車也又/左傳晉獻公丨丨子生夷吾)無戎(詩毎有良/朋烝也丨)¶
　(丨注戎/助也)元戎(詩丨丨十乘/以先啓行)蒙戎(詩狐裘丨丨注丨丨/亂貌左傳戎作茸)纘戎(詩丨丨/祖考無)¶
　(廢朕命注/戎汝也)五戎(禮記季秋之月天子乃教于田獵以習丨丨班馬/政注謂弓矢殳矛戈㦸也楊炯詩天将下三宮星)¶
　(門照/丨丨)九戎(周禮秋官掌交掌邦國之通事而結其交好以諭丨丨/之威注丨丨九伐之戎又揚雄反離騷資娵娃之珍髢)¶
　(兮鬻丨丨而索賴注丨/丨被髮珍髢無所用)御戎(左傳韓萬丨丨/注丨丨僕也)和戎(左傳晉魏絳曰/丨丨有五利杜)¶
　(甫詩㢘頗仍走/敵魏絳己丨丨)拜戎(左傳籍談曰晉居深山/丨丨不暇其何以獻器)山戎(春秋齊人伐丨/丨左傳以其病)¶
　(燕故也梁簡文詩笳聲/駭胡騎清磬讋丨丨)八戎(史記五羖相秦丨丨来服張協/七命横制丨丨注丨丨八方也)習戎¶
　(晉書庾翼傳受任四年惟以丨丨為務/張正見詩方羅四海俊聊以丨軍丨)䕶戎(宋史長樂郡夫人髙/氏為其弟處約求亳)¶
<pb:KR3k0059_WYG_002-17a>¶
(州兵馬監押真宗曰/丨丨之任實司軍旅)七戎(墨子舜西教乎丨丨顔延之赭白馬/賦總六服以收賢掩丨丨而得駿)華¶
戎(張衡賦右有隴坻/之塞闗隔丨丨)殪戎(陳琳書丨丨勝/殷有此武功)四戎(張華詩震響駭八/荒奮威曜丨丨)¶
禁戎(潘岳誄烈烈楊/侯實統丨丨)六戎(隋舞歌丨丨仰/朔八蠻請𨽻)蹙戎(資暇錄奕棋有蹙/融之說融當作戎)¶
(此戲出于黄帝蹙/踘意在軍戎也)臨戎(唐太宗詩丨/丨八陣張)從戎(張正見詩将軍入/大宛善馬出丨丨)破戎¶
(岑參詩漢将/承恩西丨丨)總戎(杜甫詩共説丨丨魚鳥/陣不妨遊子芰荷衣)佐戎(韓愈文初試丨丨/注大夫也薛能詩)¶
(尚有邊兵/耻丨丨)阿戎(晉書王渾子戎年十五阮籍謂渾曰濬沖清爽非/卿倫也與卿言不如與丨丨語杜甫詩守嵗丨丨)¶
(家/)¶
覇西戎(左傳秦穆公伐晉自茅津/封殽尸而還遂丨丨丨)震逺戎(張九齡詩顧已縻/華省欣君丨丨丨)¶
<pb:KR3k0059_WYG_002-17b>¶
増伏戎(易丨丨/于莽)致戎(易自我丨丨/又誰咎也)詰戎(書其克丨/爾丨兵)徐戎(書我惟/征丨丨)戎¶
戎(詩何彼穠矣傳穠猶丨丨也張衡賦丨丨/繁霜杜甫詩江市丨丨暗山雲淰淰寒)戒戎(詩用丨/丨作)修戎(詩/整)¶
(我六師以/丨我丨)大戎(詩疏先啟行之車謂之丨丨又左傳晉/獻公娶二女于戎丨丨狐姬生重耳)啓戎(左傳/疆場)¶
(無主則/丨丨心)懼戎(左傳可以威/民而丨丨)盧戎(左傳楚屈瑕伐羅羅與/丨丨兩軍之大敗之)治戎(左傳/欒鍼)¶
(曰今兩國丨丨行人不使不可/謂整臨事而食言不可謂暇)隂戎(左傳晉梁丙張趯率丨丨/以伐潁注丨丨陸渾之戎)待¶
戎(左傳悼公謂魏絳曰微子/寡人無以丨丨不能濟河)罷戎(左傳鄭及楚平公子丨丨入盟/同盟于中分注罷音皮中分鄭)¶
(城中/里名)姜戎(春秋晉人及丨丨敗秦師于殽注/丨丨姜姓之戎戎子駒支之先也)女戎(國語史蘇曰夫/有男戎者必有)¶
(丨丨若晉以男戎勝戎而戎亦必以丨/丨勝晉注戎兵也女兵言其禍猶兵也)逐戎(史記秦本紀平王封/襄公為諸侯賜之岐)¶
<pb:KR3k0059_WYG_002-18a>¶
(以西之地曰秦能攻丨丨/即有其地與誓封爵之)有戎(後漢書自隴山以東/及乎伊洛往往丨丨)督戎(陳書宣/帝詔昔)¶
(經丨丨備嘗行陣又人名/左傳欒氏之力臣曰丨丨)克戎(宋史職官志/有丨丨馬車)童戎(山海經丨丨之/山臯涂之水出)¶
(焉/)寧戎(丨丨䕶軍官名/見晉書載記)象戎(本草紫參/一名丨丨)竦戎(長楊賦整輿丨丨方/言曰西秦之間相勸)¶
(曰聳竦/與聳同)威戎(兩都賦因之/以丨丨誇狄)綏戎(魏都賦糾察華/夏丨安丨狄)適戎(魏武飲馬長/城窟行四皓)¶
(隠南山子欲丨西丨歐/陽建詩伯陽丨西丨)加戎(陳琳書宫竒在/虞晉不丨丨)羌戎(阮籍勸晉王/牋丨丨東馳)一¶
戎(許敬宗詩丨/丨乾宇泰)瀘戎(杜甫詩憶過丨丨摘荔支唐/書地理志劍南道有戎州)倅戎(元稹詩丨/丨何事來)¶
(専席老掾甘心逐衆人按/唐人謂莭度副使為丨丨)獯戎(王光庭詩非/是為丨丨)芊戎(史記穰侯傳宣/太后二弟其異)¶
(父長弟曰穰侯姓魏氏名冉同父弟曰/丨丨為華陽君注宣太后秦昭王母也)¶
<pb:KR3k0059_WYG_002-18b>¶
不服戎(禮内則六十/丨與丨丨)伊雒戎(左傳遂㑹丨丨之丨注丨丨之丨将/伐魯公子遂不及復君故専命與之)¶
(盟/)陸渾戎(左傳楚子伐/丨丨之丨)允姓戎(左傳丨丨之丨居于瓜州後漢書/丨丨丨遷于渭汭東及轘轅在河)¶
(南山北者/號曰隂戎)六濟戎(後漢書西羌傳幽王/命伯士伐丨丨之丨)大荔戎(後漢書涇北有義/渠之戎洛川有丨)¶
(丨之丨注丨丨古丨/國今同州城是也)舞王戎(庾信荅餉酒詩未知/扶畢卓猶足丨丨丨)自笑戎(林逋詩/衣装丨)¶
(丨/丨)聽平戎(范成大詩何湏/琴裏丨丨丨)髙奔戎(人名穆天子傳辛丑天子渴于/沙衍求飲未至七萃之士丨丨)¶
(丨刺其左驂之頸取其青血以飲天子/又曰有虎在乎葭中丨丨丨請生致之)晏父戎(左傳齊侯伐衞曹/開御戎丨丨丨為)¶
(右注丨丨/丨齊臣也)公孫戎(漢書張竦曰丨丨丨一明樊噲封二千户注髙/帝東圍項羽聞樊噲反旄頭郎丨丨丨明噲不)¶
(反上封戎/二千户)鄭小戎(司空圖詩清才丨/丨丨謂鄭薰也)¶
<pb:KR3k0059_WYG_002-19a>¶
　對語(經國/總戎)　(三駕/一戎)　(大夏/小戎)　(振旅/和戎)　(超距/蹙戎)　(上宰/元戎)　(料敵/臨戎)　(禦寇/平戎)¶
　　　(典三禮/掌九戎)　(爰立相/克詰戎)　(驅海若/伐山戎)　(歌山簡/舞王戎)　(張九伐/服八戎)　(威服逺/徳綏戎)¶
　摘句(十乘啟元戎/飛将逺提戎)　(椒觴醉阿戎/皇威暢逺戎)　(前驅軼小戎/斜臨絶漠戎)　(捐書事逺戎/萬乘統元戎)¶
　　　(籌策曽經奉一戎/裴度臨邊暫總戎)　(詩中旗鼓避元戎/竹林原不數王戎)　(横行早破黑山戎/策勲何必減元戎)¶
崇(鉏功切說文嵬髙也一曰充也聚也終也廣/韻又敬也就也又尊也書作崈又國名山名)¶
　韻藻功崇(書丨丨/惟志)欽崇(書丨丨/天道)来崇(詩福祿/丨丨)蘊崇(左傳去惡如農/夫之務去草焉)¶
　(芟夷丨丨之絶其本/根注藴積也崇聚也)隆崇(司馬相如傳丨丨嵂崒/西京賦乃丨丨而𢎞敷)穹崇(長門賦鬰/並起而丨)¶
　(丨王延夀賦彤彤靈宮巋㠑丨丨/李白詩車駕既云還楹桷歘丨丨)極崇(揚雄文奉若天命窮/寵丨丨注居尊也)恢崇¶
<pb:KR3k0059_WYG_002-19b>¶
　(揚雄文丨丨祗庸/比徳懿和之化)勒崇(揚雄賦兹以丨丨埀鴻發/祥隤阯欽若神明者盛哉)崇崇(夏侯湛文/奮疾雷之)¶
　(丨丨揚雄賦/丨丨圜丘)登崇(韓愈文丨/丨俊良)累崇(曹毗文仁教四/塞天基丨丨)恩崇(薛曜詩侍/臣咸醉止)¶
　(恒愧遇/丨丨)恵崇(宋初有九僧其七則丨丨也建陽人/尤工小景郭若虛圗畫聞見志稱之)¶
　天比崇(揚雄賦富既與地乎侔/訾貴正與丨乎丨丨)班資崇(韓愈文計丨/丨之丨庳)禮新崇(沈佺/期詩)¶
　(復除恩再洽/望秩丨丨丨)五等崇(韓愈詩将軍舊壓三司/貴相國新兼丨丨丨)¶
　增知崇(易繋辭丨/丨禮卑)軹崇(考工記六尺有六寸之輪丨丨/三尺有三寸注軹音只轂末也)式崇(考工/記以)¶
　(其廣之半為之丨丨疏車輿之廣六尺/六寸取半為式之髙故知三尺三寸也)蓋崇(考工記丨已丨則難為/門也盖已卑是蔽日也)¶
　(是故丨/丨十尺)堂崇(考工記殷人重屋堂/修七尋丨丨三尺)廣崇(考工記凡為防丨與丨方/注方猶等也疏凡為隄防)¶
<pb:KR3k0059_WYG_002-20a>¶
(廣與/髙等)封崇(國語丨丨九山決汨九州又朱巨川/碑加命者詔策之丨丨者愍䇿之)光崇(桓譚新論昔/周公丨丨周)¶
(道澤被四表石闕/銘或以丨丨帝里)敦崇(晉書載紀慕容寳字通祐埀之第四子也/少輕果無志操及為太子砥礪自修丨丨)¶
(儒學工談/論善屬文)闡崇(晉書載紀慕容徳上疏云陛下則天比/徳揆聖齊功方丨丨乾基纂成先志)信崇(洛陽/伽藍)¶
(記士庶三千餘/户丨丨三寳)協崇(晉書陸雲上書曰今與國家丨丨大化追闡/前蹤者實在殿下先敦素朴而後可以訓正)¶
(四/方)嶽崇(陸雲宴㑹被命作天/錫難老如丨之丨)暉崇(陸雲張二侯頌文敏足以華國/威畧足以振衆重規繼體而大)¶
(業丨/丨)睦崇(陸雲晉故豫章刺史夏公/誄䖍兹君親姻族丨丨)彌崇(潘岳楊荆州誄謂/督勲勞班命丨丨)既崇¶
(傅休奕堂歌赫赫/上帝既髙丨丨)茂崇(齊竟陵文宣王/行状丨丨嘉制)褒崇(齊竟陵文宣王/行状丨丨庸徳)隂崇¶
(梁元帝曠野寺碑文/雲楣膠葛桂棟丨丨)寄崇(徐堅詩丨/丨専斧鉞)首崇(杜甫賦職在宗/伯丨丨禋祀)髙崇(孟/郊)¶
<pb:KR3k0059_WYG_002-20b>¶
(詩明明胷中言/願寫為丨丨)謙崇(薛瑩文至/徳丨丨)勢崇(曾鞏剳子臣聞/基厚者丨丨)冰崇(虞集詩/破褐著)¶
(絮重虛豆/兼丨丨)豐崇(柳貫詩捐小以成/大地利廼丨丨)戴崇(沛人嘗與彭宣同受/學於張禹官至九卿)王崇¶
(漢書丨丨以父任為郎歴郡守治有能名徴/為諫議大夫世名清亷崇吉之孫駿之子)鄭崇(漢書丨丨為尚/書僕射毎見曵)¶
(革履上笑曰吾/識鄭尚書履聲)石崇(晉書丨丨苞子字季倫以平吴功封安鄉侯/有才氣而任俠無行檢在荆州時刦逺使商)¶
(客致富不貲有别舘在河陽之金谷一名梓澤與潘岳等諂事賈/謐號二十四友與貴戚王愷羊琇之徒以奢靡相尚有妓綠珠孫)¶
(秀求之不與遂矯詔收崇簿閱/其家水碓三十餘區僮八百人)柳崇(北史丨丨方雅有器量射䇿/髙第解褐太尉主簿累遷河)¶
(中太守郡中畏/服境内帖然)李崇(北史丨丨除兗州刺史兗多盗村置一樓樓/懸一鼔諸村聞鼔皆守要路盗竊始彂便爾)¶
(禽送號曰卧彪拜左僕/射遷尚書令加侍中)姚崇(唐書丨丨字元之明皇召見於新豐時/方獵帝曰公知獵乎對曰臣年二十居)¶
<pb:KR3k0059_WYG_002-21a>¶
(廣成澤以呼鷹逐獸為樂張憬蔵謂臣當位王佐故折莭讀書遂/待罪将相然少為獵師老而猶能帝悅與俱馳逐緩急如㫖帝曰)¶
(卿宜遂相崇因以十事要帝終/為名相與宋璟齊名號姚宋)¶
四術崇(禮記樂正崇四術立四教順先王/詩書禮樂以造士所謂四術也)楚之崇(左傳欒武子曰/子良鄭之良也)¶
(師叔丨丨丨也師叔入盟子良在楚楚鄭親矣来勸/我戰以我卜也鄭不可從注師叔為楚人所崇貴)靈臺崇(班固/靈臺)¶
(詩乃經靈臺/丨丨既丨)功名崇(張華壯士篇年華俛/仰過丨丨宜速丨)洪基崇(傅休奕文/崇此洪基)明徳¶
崇(謝荘廟歌黍稷/非盛丨丨惟丨)神居崇(鮑照詩丨丨既丨/盛巖嶮信環周)珪璧崇(劉孝威詩郡/望丨丨丨)¶
聖敬崇(唐樂章神心具/醉丨丨愈丨)禮教崇(張九齡詩還/欽丨丨丨)國姻崇(劉禕之詩徳/優宸念逺禮)¶
(備丨/丨丨)幕穹崇(杜甫有事南郊賦皮弁/大裘始進於穹崇之幕)居處崇(韋應物詩自慚丨/丨丨未覩斯民康)峻¶
<pb:KR3k0059_WYG_002-21b>¶
極崇(王邕詩丨丨位何/丨方知造化功)仙願崇(孟郊登華嚴寺望終南山詩/一望俗慮醒再登丨丨丨)碧崇¶
崇(孟郊詩藍/峯丨丨丨)學崇崇(孟郊詩我願拜少/年師之丨丨丨)恵化崇(李羣玉詩六換/魚書丨丨丨)天¶
樞崇(朱子詩天/樞自崇崇)報施崇(韓國蕃詩宣示/髙皇丨丨丨)富文崇(王惲詩道統有傳/程邵在勲名無比)¶
(丨丨丨謂富/弼文彦博也)幽蘭崇(劉因詩風節/直與丨丨丨)禮秩崇(髙啟詩神馳白馬靈光/近祝奉元牲丨丨丨)¶
享儀崇(髙啟詩太常齋禁/密列祖丨丨丨)帳殿崇(尹耕詩金根雷動宮車/轉雉尾雲屯丨丨丨)碑窿崇¶
(駱文盛詩元符/奕奕丨丨丨)月遊崇(蔡汝楠詩秘室孝縁時篤省清班禮視丨/丨丨按漢書叔孫通傳為原廟渭北衣冠)¶
(月出/逰之)聖孝崇(孫承恩詩須/知丨丨丨)¶
才鉅志崇(吴澄銘繄昔郡/公丨丨丨丨)地久山崇(李演逺法師碑旌/休垂洪丨丨丨丨)¶
<pb:KR3k0059_WYG_002-22a>¶
　對語(徳盛/禮崇)　(寵渥/秩崇)　(仁溥/智崇)　(川至/嶽崇)　(化洽/功崇)　(決濬/封崇)　(突兀/穹崇)　(奨勵/褒崇)¶
　　　(主徳茂/聖夀崇)　(三階正/五嶽崇)　(四時侑/百禮崇)　(地侔富/山共崇)　(皇威鬯/聖敬崇)　(禎祥集/福祿崇)¶
　摘句(功勲岱嶽崇/金華禮更崇)　(霽闕露穹崇/天開禁掖崇)　(春卿禮樂崇/望秩禮詩崇)　(粉署舊蘭崇/仙儒館閣崇)¶
　　　(官儀自古崇/地利廼豐崇)　(象筵縁教崇/貴重望乃崇)　(帝令重開舊閣崇/三代蒙恩爵祿崇)¶
嵩(息弓切說文中嶽丨髙山也續漢書郡國志/潁川陽城有丨髙山古作崇又姓或作崧)¶
　韻藻登嵩(漢書武帝紀朕親丨丨髙御史乘/屬在廟旁吏卒咸聞呼萬嵗者三)呼嵩(同/上)倚嵩(陸機詩/頓轡丨)¶
　(丨/巖)衡嵩(蘇軾詩勿笑一畝/園蟻垤齊丨丨)孫嵩(後漢書字賓石安丘人趙岐逃難/北海嵩蔵岐複壁中因赦乃出)¶
　夢遊嵩(漢武内傳武帝夜夢與李少君俱上嵩髙/山半道有繡衣使者乘龍持莭從雲中下)躡華嵩(孟浩然/詩拂衣)¶
<pb:KR3k0059_WYG_002-22b>¶
　(從此去髙/歩丨丨丨)¶
　増封嵩(唐書垂拱二年拜洛/萬嵗通天二年丨丨)遊嵩(唐書李泌嘗丨丨華終南間慕/神仙不死術李白詩因窺洞天)¶
　(門亟来/丨丨峯)隠嵩(天寳遺事進士/張彖丨居丨山)上嵩(列仙傳王喬周靈王太子晉也/好吹笙作鳳鳴逰伊洛之間遇)¶
　(道士浮丘公/接以丨丨山)河嵩(洛陽伽藍記上應/張栁下據丨丨)啟嵩(喬宇逰嵩記崇福宫/南八里有丨丨門)維¶
　嵩(韋安石詩小臣陪宴鎬獻夀奉丨丨王邕詩降靈/逢聖主望幸表丨丨劉耕詩三年恩徳仰丨丨)下嵩(宋之問/詩丨丨)¶
　(山兮有所思擕/佳人兮歩遲遲)轘嵩(唐明皇詩閲/武出丨丨)歸嵩(李白送楊山人丨丨詩我/有萬古宅嵩山玉女峯劉)¶
　(希夷詩丨去丨山/道煙光覆青草)契嵩(李白題嵩山逸人元丹丘山居詩故人丨/丨潁髙義炳丹雘又宋明教大師丨丨有)¶
　(鐔津/文集)還嵩(王昌齡詩晚年常/讀易頃者欲丨丨)劚嵩(韓愈詩丨/丨開雲扃)環嵩(韓愈詩五嶽祭/秩比三公四方)¶
<pb:KR3k0059_WYG_002-23a>¶
(丨鎮丨/當中)碧嵩(李咸用詩龕居面丨丨韓/維詩家山况與丨丨連)懷嵩(歐陽修詩昔人/曽此感丨丨)愛嵩¶
(歐陽修詩嵩山近/可愛泉石吾已諾)棗嵩(見蘇軾黄甘陸/吉傳寓言棗也)伊嵩(邵子詩室/逈粲丨丨)望嵩(張耒/詩臨)¶
(汝城中春雪消丨/丨樓上對岧嶤)孔嵩(後漢書獨行傳范式友人丨丨傭新野縣/街卒式行部到縣嵩為導騎式呼嵩與語)¶
(勅縣代嵩嵩以先/傭未竟不肻去)周嵩(晉書丨丨顗之弟元/帝時為御史中丞)戴嵩(圖繪寳鑑嵩唐/人畫牛能盡野)¶
(性至於田家川/原亦各臻妙)¶
荅華嵩(北史魏薛孝通為中書郎侍宴帝命以酒字為韻孝通曰/既逢堯舜君願上萬年夀又命以忠字孝通曰微臣信慶)¶
(渥何以/丨丨丨)適華嵩(沈約逰沈道士館/詩無事丨丨丨)近接嵩(薛曜文石淙者俗謂之/平樂澗丨丨丨嶺俯届)¶
(箕/峯)慕蕭嵩(蘇軾詩千里桑麻歌子産一時冠盖丨丨丨唐書蕭嵩/以太子太師請老優游園區家饒財而其子華為工部)¶
<pb:KR3k0059_WYG_002-23b>¶
(侍郎衡以尚主位三品就/養年踰八十士羡其榮)洛遶嵩(蕭真卿詩西来/丨水丨丨髙)象泰嵩(馬汝驥/詩為山)¶
(丨丨/丨)百里嵩(漢徐州刺史嵗旱嵩循行境内/所至甘雨隨降時號刺史雨)皇甫嵩(後漢書嵩字/義真少有文)¶
(武志以功拜左車騎将軍封/槐里侯折莭下士人皆附之)庾子嵩(晉書丨敳字丨丨為東海王/越太傅時郭象善荘老敳甚)¶
(知之毎曰郭子𤣥/何必減丨丨丨)¶
比祚華嵩(沈約禋雅於皇/盛烈丨丨丨丨)勒岱祈嵩(李庾東都賦帝功既成封禪/禮行顯祖光宗丨丨丨丨)¶
碧洛青嵩(白居易詩丨丨/丨丨付大臣)仰嵩俯嵩(麻九疇送李道人歸嵩山/詩丨丨丨丨雨濯雲烘)¶
對語(捧日/呼嵩)　(太華/中嵩)　(觀海/登嵩)　(溫洛/秋嵩)　(擘華/劚嵩)　(思潁/懐嵩)　(拜洛/封嵩)　(丹浦/碧嵩)¶
　　(眠華/倚嵩)　(吞雲夢/躡華嵩)　(須汲黯/慕蕭嵩)　(川匯海/嶽環嵩)　(姜仲海/庾子嵩)　(功勒岱/夀齊嵩)¶
<pb:KR3k0059_WYG_002-24a>¶
　摘句(三呼祝華嵩/杞梓出恒嵩)　(今佇躡維嵩/銜恩重極嵩)　(聳迹戾髙嵩/清蹕踐華嵩)　(含蓄華與嵩/巉巖倚碧嵩)¶
　　　(願今聖夀齊華嵩/鐵冠八柱凌喬嵩)　(想見清伊照碧嵩/萬古坤靈鎮碧嵩)　(廬山踏遍却歸嵩/如在培塿視華嵩)¶
菘(息弓切菜名江南有丨菜/江北有蔓菁相似而異)¶
　韻藻晚菘(南史齊周顒隠鍾山王儉謂曰卿在山中何所食荅曰/赤米白鹽綠葵紫蓼又問何者為佳曰春初早韭秋末)¶
　(丨丨劉禹錫詩祗恐鳴騶催上道不曽/待得丨丨嘗陸游詩早韭丨丨猶恐奢)種菘(杜甫詩奴/肥為丨丨)早菘(韓愈/詩丨)¶
　(丨細切/肥牛肚)白菘(蘇軾詩丨/丨類羔豚)¶
　避盗菘(南史范元琰見人盗其菘遽/走避之欲起其愧耻之心也)熊蹯菘(洪舜俞文婆/娑丨丨之丨)踏地菘¶
　(范成大詩撥雪/桃来丨丨丨)¶
<pb:KR3k0059_WYG_002-24b>¶
　增溫菘(方言丨丨一名萊菔/又本草丨丨土酥)地菘(本草天蔓菁亦/名丨丨葉似菘)邪菘(海錄碎事/齊邢峙為)¶
　(博士授太子經㕑人進丨丨峙命去之曰此/菜有不正之名顯祖嘉之按北史作邪蒿)吴菘(海錄碎事濶葉/丨丨巨根蜀蒻)¶
　初菘(沈約詩丨/丨尚堪把)削菘(李賀惱公詩短佩愁/填粟長絃怨丨丨)周菘(陸龜䝉賦周子之/菘向晚庾郎之韭)¶
　(初春唐彦謙詩/菜味笑丨丨)綠菘(王安石詩紫芥/丨丨何所宜)抛菘(蘇軾詩久丨丨蕨猶細/事苦笋江豚那忍說)¶
　葵菘(蘇軾詩張騫移苜/蓿適用如丨丨)甘菘(黄庭堅詩茂盛/春菘甘勝蕨)變菘(張耒詩蕪菁/至南皆丨丨)摘¶
　菘(劉子翬詩周郎愛晚菘對客蒙/稱賞今晨喜新摘小嚼氷霜響)嫩菘(范成大詩菘心/青嫩芥薹肥)芥菘(陸游/詩烟)¶
　(畦摘/丨丨)秋菘(陸游詩平章/春韭丨丨味)春菘(袁桷詩丨/丨種北土)¶
　四時菘(埤雅陸佃謂菘四時常/見有松之操故字從松)晚凋菘(埤雅陸佃謂/菘凌冬晚凋)名精菘(夢溪/筆談)¶
<pb:KR3k0059_WYG_002-25a>¶
　(地菘即天名精也葢其葉似菘/又似名精注名精即蔓菁也)馬面菘(清異錄王奭善營度毎年/種玉乳蘿蔔壺城丨丨丨)¶
　(可致/千緡)紫花菘(本草萊菔即蘿/蔔亦名丨丨丨)牛肚菘(本草蘇頌曰揚州一種菘葉/圎而大或若箑啖之無滓絶)¶
　(勝他種者即/丨丨丨也)九英菘(蔬譜蔓菁一/名丨丨丨)九月菘(陸游詩雨送寒聲滿背/蓬如今真是荷鋤翁可)¶
　(憐遇事長遲鈍丨/丨遲遲種晚丨)¶
　對語(砌竹/園菘)　(春韭/秋菘)　(山蕷/土菘)　(紫莧/白菘)　(庾韮/周菘)　(千嵗藟/四時菘)　(懷風草/蹋地菘)¶
　　　(剪新韭/㵸晚菘)　(虎耳草/熊蹯菘)　(黄耳蕈/紫花菘)　(三秀草/九英菘)　(先挺荔/晚凋菘)　(龍鬚菜/馬面菘)¶
　摘句(濕翠雨餘菘/連簷有芥菘)　(濁酒自燒菘/求味笑周菘)　(細斟春酒摘秋菘/不将春韭換秋菘)¶
弓(居戎切說文丨象形釋名丨穹也張之穹穹然易注角/曰丨木曰弧又姓魯大夫叔丨之後漢有光祿勲丨祉)¶
<pb:KR3k0059_WYG_002-25b>¶
　韻藻盧弓(書丨丨一盧矢百注盧黑也左傳/作玈與盧同鮑照詩卷袠奉丨丨)彤弓(書丨丨一彤矢/百詩丨丨弨兮)¶
　(受言/蔵之)角弓(詩騂騂丨丨又丨丨其觩杜甫詩将軍膽/氣雄臂懸兩丨丨又三尺丨丨兩斛力)二弓(詩交韔/丨丨)¶
　重弓(詩二矛/丨丨)敦弓(詩丨丨既堅注天子之弓也敦音/雕司馬相如賦左烏號之雕弓)櫜弓(詩載戢/干戈載)¶
　(丨丨/矢)檀弓(禮記篇名魯人也孔氏正義以/其善於禮故著姓名以顯之)良弓(禮記丨丨之子必/學為箕又范蠡傳)¶
　(髙鳥盡丨丨蔵陶/潜詩鳥盡廢丨丨)六弓(周禮夏官司弓矢掌丨丨四弩八矢之法/中春獻弓弩中秋獻矢箙及其頒之王弓)¶
　(弧弓以授射甲革椹質者夾弓庾弓以授射豻/侯鳥獸者唐弓大弓以授學射者使者勞者)獻弓(見/上)王弓(見上/注往)¶
　(體寡来體/多曰丨丨)弧弓(見上注仝王弓韓安國傳丨丨射獵東方/朔謬諫丨丨弛而不張兮孰云知其所)夾弓(見/上)¶
　(注往體多来/體寡曰丨丨)庾弓(見上注/同夾弓)唐弓(見上注徃體來體若一曰丨丨庾/信賦丨丨九合夏箭三成李義府)¶
<pb:KR3k0059_WYG_002-26a>¶
(詩詔旂分夏物/専土錫丨丨)大弓(見上注同唐弓乂左傳陽虎盗寳玉丨丨以/出注丨丨即魯公始封分器封父之繁弱也)¶
横弓(儀禮下射進/坐丨丨覆手)援弓(孟子一心以為有鴻鵠/将至思丨丨繳而射之)傷弓(戰國䇿丨丨/之鳥聞弦音)¶
(烈而/髙飛)寳弓(史記楚人曰若王之于弋誠好而不/厭則出丨丨碆新繳射噣鳥于東海)傅弓(列子丨丨以/燕牛之角纏)¶
(弓以荆麋之筋糊/弓以河魚之膠)師弓(闗尹子善弓者丨丨不師/羿善舟者師舟不師奡)倕弓(荀子丨作/丨游作矢)¶
(而羿精/于射)秦弓(楚辭𢃄長劍兮挾丨丨注/秦有南山檀柘可為弓幹)馮弓(楚辭何丨丨挾矢殊/将能之注言后稷持)¶
(丨丨挾箭矢有殊/異将相之材也)挂弓(宋玉大言賦彎弓挂扶桑杜甫/詩青海無傳箭天山早丨丨)勁弓(賈誼/傳可)¶
(賜之堅甲及/丨丨利矢)引弓(司馬遷報任少卿書舉丨丨之人一國共攻/而圍之盧綸詩林暗草驚風将軍夜丨丨)¶
救日弓(周禮秋官庭氏掌射國中之妖鳥若不見其鳥獸則以丨/丨之丨與救月之矢射之若神也則以太隂之弓與枉矢)¶
<pb:KR3k0059_WYG_002-26b>¶
(射之注丨丨丨救月矢/謂日月食時所作弓矢)太隂弓(見上注救月之弓也黄/庭堅詩收汝救月弓)執張弓(儀/禮)¶
(衆賓勝皆袒遂丨丨丨不/勝者執弛弓升飲如初)執弛弓(見/上)問以弓(左傳郤至遇楚子之/卒見楚子必下免胄)¶
(而趨風楚子使工/尹襄丨之丨丨)六鈞弓(左傳公侵齊門于陽州士皆坐列曰顔/髙之弓六鈞皆取而傳觀之注三十斤)¶
(為鈞百八十斤古稱重故以為異羅隠/詩好脫儒冠從校尉一枝長㦸丨丨丨)大屈弓(左傳楚子享公于/新臺好以大屈既)¶
(而悔之注宴好之賜丨丨丨名梁簡文帝詩右把蘇合彈傍持丨/丨丨一作大曲魯連子楚王與魯君大曲之弓不瑑之璧皆楚之)¶
(上寶/也)烏號弓(家語楚人亡丨丨之丨左右請求之王曰楚人亡弓/楚人得之何求也又古史考柘樹枝長而勁烏集之)¶
(将飛柘起彈烏烏乃/呼號因名丨丨丨)角端弓(後漢書鮮卑有角端牛以角為弓俗/謂之丨丨丨徐彦伯詩海照丨丨丨)¶
五百弓(西域記鼓小者聞丨丨丨注一/弓長五肘丨丨丨長二里半)六石弓(梁羊侃馬上/用丨丨丨)兩石¶
<pb:KR3k0059_WYG_002-27a>¶
弓(舊唐書張𢎞靖傳韋雍謂軍士曰天下/無事爾輩挽丨丨丨不如識一丁字)神臂弓(宋史熙寧元年/入内副都知張)¶
(若水進所造丨丨丨射二百四/十餘歩葢李宏所進之弩也)曲如弓(老子天道其猶張弓乎髙/者抑之下者舉之有餘者)¶
(損之不足者補之韋荘詩但覺/時光流似箭豈知天道丨丨丨)弢無弓(管子丨丨丨服無/矢注弢弓衣也)九石弓¶
(呂氏春秋齊宣王用弓不過三石而左右皆曰此不下九石宣王/終日自以為能用丨丨之丨故人主之患存乎用三石為九石也)¶
后羿弓(呂氏春秋胡曹作衣夷羿作弓劉/孝威詩尚逢王吉箭猶嬰丨丨丨)繁弱弓(孔叢子張丨丨/之丨載㤀歸之)¶
(矢張華詩乘我大/宛馬撫我丨丨丨)克敵弓(續名臣言行錄紹興/初韓世忠造丨丨丨)月懸弓(侯鯖錄丨/如丨丨少)¶
(雨多風月如偃瓦不求自下王/褒詩俯視雲似葢低望月如弓)樓煩弓(劉孝威詩校尉烏/桓騎待制丨丨丨)楊葉弓¶
(陳後主詩撃鐘蒲/璧磬鳴弦丨丨丨)夜鳴弓(徐陵詩将軍擁莭/起戰士丨丨丨)虎賁弓(王褒詩森沉/羽林騎肅穆)¶
<pb:KR3k0059_WYG_002-27b>¶
(丨丨/丨)半月弓(唐太宗詩野落飛/星劍弦虛丨丨丨)明月弓(韓愈詩赤土流星/劍烏號丨丨丨)¶
聖人為弓(史記楚世家楚人曰見鳥六雙王何不以丨丨丨丨/以勇士為繳時張而射之此六雙者可得而囊載也)¶
増鬯弓(詩抑釋弸忌抑丨丨忌按鬯與韔/同弓韜也詩虎韔鏤膺禮記韔弓)揚弓(儀禮鄉射右執簫/南丨丨注簫弓末)¶
試弓(禮記射義疏丨丨習武又周禮/乘其事丨其丨弩以下上其食)持弓(禮記丨丨矢審固又漢/書五行志小女陳丨丨)¶
手弓(禮記工尹商陽與陳棄疾追吴師陳棄疾謂商陽曰王事/也子丨丨而可注丨丨者令其彀弓而射之猶云手劍也)彀¶
弓(見/上)受弓(左傳出公自城鉏使以弓問子貢子貢稽首/丨丨又右屬櫜鞬注櫜以受箭鞬以受弓)弛弓(左傳/乃丨)¶
(丨自後縛/之州綽事)抽弓(左傳皆超/丨丨以射)　弱弓(左傳顔髙奪丨丨以射/夏侯湛繳彈賦張丨丨)戎弓(榖/梁)¶
(大弓者武/王之丨丨)聘弓(榖梁丨丨鍭矢不出竟場疏/聘問也古者以弓矢相聘問)偏弓(榖梁丨丨錐/矢不出疆場)授¶
<pb:KR3k0059_WYG_002-28a>¶
弓(周禮注大射禮大射/正丨丨小臣授矢)載弓(周禮凡乘車充其/籠箙丨其丨弩)弊弓(周禮句者謂/之丨丨注弊)¶
(惡也句者惡/則直者善矣)頒弓(周禮凡師役㑹同丨丨弩/各以其物從授兵至之儀)深弓(考工記角幹筋/俱善謂之丨丨)¶
(言射逺而/中深也)和弓(考工記丨丨毄摩注和猶調也/又書丨之丨注和古之巧人也)句弓(考工記覆之/而角至謂之)¶
(丨丨覆之而幹至謂之侯/弓覆之而筋至謂之深弓)侯弓(見/上)安弓(考工記骨直以立忿執/以奔若是者謂之丨丨)珧¶
弓(爾雅珧即蜃也以/蜃飾弓謂之珧)飾弓(爾雅注用金蚌/玉丨丨兩頭)便弓(戰國策丨丨引弩/而射之中者則喜)¶
(不中/則愧)貒弓(漢李陵以丨丨遺蘇武注云/貒似豕角在鼻上堪作弓)攝弓(漢書司馬相如文丨/丨而馳注攝張也又)¶
(續漢書朱穆拜侍御史桓帝臨雍行禮畢公卿出虎賁置弓堦下/公卿皆避弓穆呼虎賁曰執天子器何故投於地虎賁怖而丨丨)¶
(穆劾奏虎賁抵/罪公卿皆服)操弓(枚乘上書比于臣乘/未知丨丨挾矢也)路弓(漢書郊祀志/丨丨乘矢)拓弓¶
<pb:KR3k0059_WYG_002-28b>¶
(南史曹景宗曰在鄉里與年少輩/丨丨弦作霹靂聲箭作餓鴟呌)牽弓(南史東昏甚有筋力/丨丨至三斛五斗)得弓¶
(貞觀政要唐太宗謂蕭瑀曰朕少好弓矢丨丨十數自謂無以加/近示弓工乃曰非良材木心不正脉理皆邪雖勁而發矢不直始)¶
(悟向者辨之未精也/弓猶失之况於治乎)硬弓(宋史王榮有膂力善射嘗引强注屋棟/入木數寸時人目為王丨丨又錦繡萬)¶
(花谷普州牟衮字君華破荒及第劉澤武藝精/絶號劉丨丨馮如愚有文是君華武丨丨之句)鏵弓(宋史范恪有/弓勝一石七)¶
(斗箭鏃如鏵名曰丨/鏵胡𤓰切音華鑿也)　射弓(金史世宗命䕶衛善射/者押賜宋使丨丨宴)危弓(墨子勁/弓一名)¶
(丨/丨)黑弓(荀子大/夫丨丨)揺弓(說苑更嬴侍魏王見雁過曰臣/能丨丨下之乃彎弓雁即落)天弓(白虎通/丨丨虹)¶
(也亦名帝弓/亦名挈貳)畫弓(說文弴丨丨/也弲角弓也)調弓(譙子善射者丨丨/定凖見可而發)秀弓(石鼓/文丨)¶
(丨寺射注秀與繡同丨丨戎弓也榖梁弓繡質質靶/也繡其靶示武中有文也寺疑司同一說從時省文)黎弓(桂海虞/衡志丨)¶
<pb:KR3k0059_WYG_002-29a>¶
(丨海南黎人所用長稍木弓也以籐為弦箭長三尺鏃長/五寸如茨菰葉以無羽故射不過三四丈然中者必斃)一弓(西/域)¶
(記一畝/為丨丨)强弓(服䖍史記注材官引/强能引丨丨之官也)彎弓(賈誼過秦論士不敢丨丨/而報怨崔融詩丨丨射小)¶
(棘按彎或作關/亦作貫音訓同)旌弓(西征賦納丨/丨於鉉台)攬弓(曹植詩丨/丨㨗鳴鏑)旍弓(劉琨詩丨/丨騂騂注)¶
(旍弓/旌也)虚弓(庾肩吾詩驚雁避丨丨盧/照隣詩齊客丨丨忽見傷)倚弓(庾信賦丨丨/於玉女忩扉)柘弓(庾信/賦丨)¶
(丨新/張)司弓(庾信賦乃頒/政於丨丨)繁弓(劉孝勝妾薄命篇織書/凌竇錦敏誦軼丨丨)避弓(江總詩/驚禽似)¶
(丨/丨)月弓(唐太宗詩闗/城罷丨丨)琱弓(唐太宗詩丨/丨寫明月)蛇弓(楊烱詩丨/丨白羽箭)抨弓(杜甫/詩丨)¶
(丨落/狖鼯)鳴弓(杜甫詩丨/丨射獸能)桑弓(劉禹錫詩拜/辭戢丨丨)猛弓(孟郊詩丨/丨一折弦)栁弓(孟郊/詩丨)¶
(丨葦箭覷不見髙/紅逺緑勞相遮)摩弓(白居易詩丨/丨拭箭鏃)盤弓(李賀詩角/暖丨丨易)玉弓(李賀詩/曉月當)¶
<pb:KR3k0059_WYG_002-29b>¶
(簾挂/丨丨)明弓(李賀詩蟾蜍/碾玉挂丨丨)半弓(元稹詩宵/輝欲丨丨)騂弓(張仲素詩三戍漁陽/再度遼丨丨在臂箭)¶
(横/腰)枕弓(王建詩丨丨/睡着待水生)燕弓(溫庭筠詩丨丨/弦動霜封瓦)由弓(陸龜䝉詩丨丨猿/不㨗梁圈虎㤀虓)¶
秋弓(李咸用詩漸/喜丨丨健)腰弓(歐陽修詩婦/女亦丨丨)桃弓(蘓軾詩丨/丨射鴨罷)下弓(文同詩/曲直上)¶
(弓還/丨丨)百弓(陳慥詩西/城丨丨地)十弓(洪邁詩居/然衍丨丨)竹弓(韓駒詩丨/丨射飛鳥)烏弓(蕭楚材/詩丨丨)¶
(望曉/驚)扞弓(太平御覽丨丨/鞟弩待之若發)子弓(史記孔子弟/子馯臂丨丨)仲弓(孔子/弟子)叔弓(左傳/魯大)¶
(夫/)¶
太陽弓(書疏丨丨/丨救日也)九十弓(周禮虎侯丨丨丨熊侯/七十弓豹侯五十弓)賦彤弓(左傳寗/武子來)¶
(聘公與之宴為/丨湛露及丨丨)賦角弓(左傳韓宣子來聘公享之季武子賦綿之/卒章韓子丨丨丨既享宴于季氏有嘉樹)¶
<pb:KR3k0059_WYG_002-30a>¶
(焉宣子譽之武子曰宿敢不封殖此樹以無/忘角弓杜甫詩更尋嘉樹傳不忘角弓詩)屈盧弓(史記子貢說/越王以兵從)¶
(吴伐齊越王使奉/丨丨之弓以賀吴)挹婁弓(魏志丨丨丨長四尺矢用楛長尺/八寸石鏃挹婁古肅慎氏之國也)宛轉¶
弓(鄴中記石虎女騎皆/手握雌雄丨丨丨)烏漆弓(北魏攻司州蔡道恭用四石丨丨/大丨所中皆洞甲飲羽一發或貫)¶
(兩人敵望/弓而靡)衛王弓(北史魏宗室衛王儀膂力絶/人弓力十石時號為丨丨丨)樺皮弓(南史陳軍/北伐蕭摩)¶
(訶隨師渡江齊有西域胡妙于弓矢弦無虚發摩訶召降人識胡/者問之荅云胡絳衣丨丨装丨摩訶乃馳馬衝齊軍遇胡遥擲銑)¶
(鋧正中/其面)神賜弓(南史激國有事鬼神者字混填夢丨丨之丨晨起/即詣廟於神樹下得弓便乘賈舶入海至扶南張)¶
(弓射其君栁葉舉衆/降混填遂君其國)五斛弓(齊董僧慧能反手/于背彎丨丨丨)混楚弓(北史周髙/祖紀詔曰)¶
(朕垂拱巖廊君臨宇縣相邠/人于海内丨丨丨于天下)鳳凰弓(宋史和詵製弓能破堅于三/百歩外邊人號曰丨丨丨)¶
<pb:KR3k0059_WYG_002-30b>¶
鐵胎弓(趙雄韓蘄王碑丨/丨之丨悍馬長槊)皮弦弓(遼志弓以皮為/弦箭削楪為簳)秬黍弓(荀子繁/弱丨丨)¶
(古之良/丨也)楊幹弓(說苑齊攻魯魯請救于吴/吴與魯丨丨麻筋之丨)麻筋弓(見/上)棘竹弓(南越/志宋)¶
(昌縣有丨丨長十/尋里人取以為丨)白鷴弓(風俗通丨丨/古丨名也)小角弓(開元遺事宮中端/午造粉團角黍貯)¶
(盤中人以丨食丨/射之中者得)六材弓(格物總論丨丨既美/此丨之所以為良也)楚臣弓(張正見咏/栁詩葉碎)¶
(丨丨/丨)射栁弓(庾信集蔵松寳/劍丨丨琱丨)綠沉弓(唐太宗詩羽/騎丨丨丨)學月弓(㐲知道/詩試将)¶
(弓學月髙適詩城/頭殘月勢如弓)落月弓(李白大獵賦擢倚天/之劍彎丨丨之丨)竹枝弓(孟郊詩不/如丨丨丨)¶
(射鴨無/是非)八札弓(杜牧詩白/羽丨丨丨)長梢弓(顧况詩一下/定却丨丨丨)竹彈弓(王建詩手/把牙梢丨)¶
(丨丨吴越春秋陳音對越王曰弩生于弓弓生于/彈彈生于古之孝子彈歌曰斷竹續竹飛土逐肉)山桑弓(李賀詩/鴉翎羽)¶
<pb:KR3k0059_WYG_002-31a>¶
　(箭丨/丨丨)戴光弓(元稹詩潞府筋角勁丨/丨因合成注弓工名)紫檀弓(宋徽宗詩刺花/彈匣丨丨丨)月半¶
　弓(蘇軾詩四州環一島百洞環其/中我行西北隅如堕丨丨丨)散刀弓(蘇軾詩使君不夕/坐衙門丨丨丨)鵲血¶
　弓(梅堯臣詩休/調丨丨丨)雙彎弓(梅堯臣詩附/炙丨丨丨)帆若弓(梅堯臣詩十幅蒲帆/丨丨丨范成大詩渡)¶
　(船帆飽/如張弓)習射弓(陸游詩太學方施丨丨丨佛/經云如人習射久之方中)卧如弓(楊萬里詩今/宵敢歎丨丨)¶
　(丨/)門畫弓(楊循吉除夕詩/丨前盡丨丨)路如弓(程敏政詩野神/祠下丨丨丨)陳仲弓(後漢丨/寔字丨)¶
　(丨天下服其徳除太丘長修徳清靜百姓以安時/三公有缺議者歸之與荀淑鍾皓共稱為三君)¶
　越棘大弓(禮記明堂位注丨丨/丨丨天子之戎器也)疊挽四弓(三國典畧齊綦連有勇/力併取四弓疊而挽之)¶
　霜明朱弓(南史杜崱所佩丨丨丨丨四石餘力毎出殺/數百人又韓愈文徐偃王得朱弓赤矢之瑞)¶
<pb:KR3k0059_WYG_002-31b>¶
　對語(調鼎/賜弓)　(佩劍/操弓)　(虎帳/雕弓)　(夏箭/唐弓)　(垂矢/和弓)　(腰劍/臂弓)　(授鉞/旌弓)　(玉鐙/琱弓)¶
　　　(獻矢/司弓)　(金柝/石弓)　(竹箭/桑弓)　(地鏡/天弓)　(赤羽/彤弓)　(犀兕甲/鳳凰弓)　(承之劍/問以弓)¶
　　　(天子劍/聖人弓)　(三尺劍/六鈞弓)　(穿七札/挽四弓)　(雲似帳/月如弓)　(蓮花劍/楊葉弓)　(流星箭/朗月弓)¶
　摘句(恩寵錫雕弓/儒装亦有弓)　(新月一張弓/金鞍半偃弓)　(象齒飾琱弓/榮分陜右弓)　(栁拂羽人弓/數雁試琱弓)¶
　　　(臣歌天保君彤弓/玉靶朱弦勅賜弓)　(濶街飛馬背開弓/殘霞成綺月懸弓)　(泥香應汙綵鞋弓/侍女争揮玉彈弓)¶
　　　(㑹府槐疎試射弓/日日相思賦角弓)　(寓舍中庭劣半弓/灌州河水曲如弓)　(道前寳馬載琱弓/偃武仍包虎韔弓)¶
躬(居戎切說文古作躳從身從呂𨽻作/丨一曰身屈為丨又親也身也又姓)¶
　韻藻匪躬(易王臣蹇蹇/丨丨之故)我躬(詩丨丨不閱/遑恤我後)王躬(詩纘戎祖考/丨丨是保)尹躬¶
<pb:KR3k0059_WYG_002-32a>¶
(書惟丨丨暨/湯咸有一徳)反躬(禮記知誘於/外不能丨丨)治躬(禮記致禮/以丨丨)鞠躬(論語入公門/丨丨如也又)¶
(後漢書李膺拜司𨽻校尉捕張讓弟朔付獄諸黄門丨丨屏氣又/諸葛亮出師表丨丨盡瘁又劉禹錫詩卉服聨操袂雕題盡丨丨)¶
直躬(論語吾黨有丨丨者/其父攘羊而子證之)責躬(胡傳引咎丨丨服其罪則可矣三/國志陳思王植黄初三年朝京都)¶
(拜表獻詩二篇文/選題曰丨丨詩)偏躬(晉語丨丨無慝兵要/逺災注衣身之半)錯躬(漢書元帝紀百/姓愁苦靡所丨)¶
(丨/)彌躬(後漢書丨丨執手以/逮公卿注彌與弭同)保躬(唐書房𤣥齡恐諸子驕侈集古/今家誡書為屏風令各取一具)¶
(曰留意於此/足以丨丨矣)變躬(管子桓公丨丨/遷席拱手而問)斂躬(淮南子子貢丨/丨而行至於吴)耽躬(班固/賦操)¶
(末技猶必然兮/矧丨丨於道真)焚躬(班固賦紀丨丨以衛上兮皓頤/志而弗傾注項羽燒殺紀信)聖躬(東都賦/俯仰乎)¶
(乾坤參象乎丨丨荀朂詩本支奮百世休祚鍾丨丨唐/明皇詩湯泉養丨丨杜甫詩前春禮郊廟祀事親丨丨)賤躬(鮑照/詩連)¶
<pb:KR3k0059_WYG_002-32b>¶
(翩感孤立契/濶傷丨丨)息躬(沈約逰沈道士館詩遇可淹留䖏便欲丨/微丨孟浩然詩我来限于役未暇丨微丨)卑躬¶
(袁曜文丨丨下/問降禮師臣)𦕈躬(武后詩菲徳承先/顧禎符萃丨丨)薄躬(杜甫詩更是無人䖏/誅苑任丨丨又歡娱)¶
(到丨/丨)飭躬(髙適詩臨事耻茍/免履危能丨丨)滿躬(孟浩然詩江調難/再得京塵徒丨丨)末躬(孟浩然/詩詩禮)¶
(襲遺訓趨/庭紹丨丨)郭躬(後漢書丨丨典刑官多依矜恕條諸重文可從輕/者四十一事奏之皆施行又因赦請減亡命未彂)¶
(覺者肅宗善之/即下詔赦焉)¶
不有躬(易見金夫/丨丨丨)省厥躬(書惟干戈丨丨丨沈/佺期詩省躬知任重)無遏躬(詩命之不/易丨丨爾)¶
(丨/)貽爾躬(潘尼詩及子仍同/僚贈言丨丨丨)不容躬(唐明皇詩室如/屏氣門丨丨丨)息夫躬(漢哀/帝時)¶
(人衆畏/其口)¶
<pb:KR3k0059_WYG_002-33a>¶
　清明在躬(禮記丨丨丨/丨志氣如神)¶
　増渙躬(易丨其丨无悔注丨丨/人臣能渙散已私之象)朕躬(書惟祖惟父/其伊恤丨丨)集躬(書申勸寧/王之徳其)¶
　(丨大命/于厥丨)執躬(周禮公/丨丨圭)在躬(唐書封敖為翰林學士武宗使作詔慰/邊将被傷者曰傷居爾體痛丨朕丨帝)¶
　(善其如意汲冡周書如毛丨丨拔之痛無不省曲水詩序儲/后睿哲丨丨三國名臣贊日月丨丨隠之彌曜謂荀彧也)束躬¶
　(說苑修徳丨/丨以自申飭)玉躬(石崇荅曹嘉詩逍遥滄海隅可以/保丨丨劉孝威詩丨丨耗寒暑)必躬(宋耕籍/樂章勤)¶
　(勞稼穡丨/丨必親)勅躬(謝朓詩丨/丨毎跼蹐)撫躬(唐太宗詩丨/丨尋既往)循躬(唐太宗詩丨/丨思勵已)塵¶
　躬(宋之問詩丨/丨且未寜)清躬(𢎞明集丨丨無/為道之妙也)李躬(漢明帝詔三老丨丨年/耆學明以二千石禄養)¶
　(終厥/身)¶
<pb:KR3k0059_WYG_002-33b>¶
　道積躬(書允懐于兹/丨丨于厥丨)善積躬(李邕文丨丨于/丨道屈于位)儆余躬(白居易賀雨/詩或者天降)¶
　(沴毋乃/丨丨丨)不曲躬(晁補之漁家傲詩至老/丨丨丨羊裘行澤中)陳直躬(蘇軾有髙郵丨丨/丨處士畫雁詩)¶
　黼黻帝躬(栁宗元乞巧文能/成文章丨丨丨丨)¶
　對語(維后/匪躬)　(拜手/鞠躬)　(勵志/責躬)　(粹質/清躬)　(遜志/省躬)　(澡徳/束躬)　(由己/必躬)　(寳命/玉躬)¶
　　　(虹蜺氣/日月躬)　(重熙運/備福躬)　(詩言志/禮治躬)　(雲生足/電遶躬)　(齊巨擘/楚直躬)　(居移氣/道積躬)¶
　摘句(千秋奉聖躬/五福備清躬)　(丹誠屬匪躬/持疑乂省躬)　(庵低且鞠躬/餘慶洽微躬)　(殷勤問聖躬/賢才翼帝躬)¶
　　　(日月光華萃帝躬/萬國闗心在聖躬)　(雩禱親勞萬乘躬/靈貺神休集聖躬)　(旰食多勞念聖躬/)¶
宮(居戎切說文室也周禮注婦人稱寝曰丨丨者隠蔽之言至秦漢/以来乃定為至尊所居之稱又中聲曰丨漢志丨中也居中央暢)¶
<pb:KR3k0059_WYG_002-34a>¶
(四方樂書丨/土音又姓)¶
韻藻閟宮(詩丨丨有侐傳閟閉也先妃/姜嫄之廟孟仲子曰禖宮也)禖宫(見/上)在宮(詩雝雝丨丨/肅肅在廟)¶
泮宮(詩既作丨丨淮夷攸服疏頌魯僖公修丨丨而徳化行淮夷/服也禮記天子曰辟雍諸侯曰頖宮注謂半于天子之宮也)¶
東宫(詩丨丨之妹疏太子居丨丨又漢書夏侯勝傳羣臣奏事丨/丨太后省政注丨丨太后所居按此謂長樂宮在東隅又史)¶
(記天官書丨丨蒼龍房/心心為明堂又複姓)楚宫(詩定之方中作于丨丨注丨丨楚丘/之宮也按序衛文公徙居楚丘又杜)¶
(甫詩丨王丨/北正黄昏)澤宮(禮記天子習射于丨丨注擇賢之/宮庾信賦日下丨丨筵闌相圃)公宮(禮記昏/義婦人)¶
(先嫁三月教于丨丨謝朓/文化自丨丨逺被南國)車宮(周禮天官掌舍設丨丨轅門注王/行止宿阻險之處備非常次車以)¶
(為/藩)壝宮(周禮為壇丨丨棘門注王行止宿平/地築壇又委丨土起堳埓以為丨)帷宫(周禮為丨丨設/旌門注王行晝)¶
<pb:KR3k0059_WYG_002-34b>¶
(止若食息張丨為丨賈餗圜丘賦降丨丨之綝/縭唐享先蠶樂章庶幾承慶節歆奠下丨丨)六宫(周禮天官内/宰以隂禮教)¶
(丨丨注後五前一王者后一宮三夫人一宮九嬪一/宮二十七世婦一宮八十一女御一宮凡百二十人)北宮(周禮天/官内宰)¶
(憲禁令于王之丨丨注丨丨后之六宮疏王六寢在南后六宮在/北又漢書宣帝紀神爵集丨丨又淮南子孟冬之月天子丨丨御)¶
(女黑色衣黑采擊磬石注水王北方故䖏丨/丨又史記天官書丨丨𤣥武虚危又複姓)内宮(周禮天官女史/逆丨丨注鉤考)¶
(六宮/之計)女宮(周禮天官寺人掌王之内人及丨/丨之戒令注丨丨刑女之在宮者)王宮(周禮冬官匠人/殷人重屋注重)¶
(屋者丨丨正堂若大寢也天官小宰掌治丨丨/之政令又禮記丨丨祭日也注祭日壇曰丨丨)考宮(春秋丨仲子/之丨注始成)¶
(而祀/也)雪宮(孟子齊宣王見孟子於丨/丨雪賦丨丨建於東國)上宮(孟子孟子之滕館於丨/丨趙岐注丨丨樓也孟)¶
(子止舍客所舘之樓上又李紳詩曲換/新詞感丨丨李益詩承露盤髙出丨丨)蒿宮(大戴禮周時徳澤和/洽蒿茂大以為宮柱)¶
<pb:KR3k0059_WYG_002-35a>¶
(名曰丨丨明堂歌丨/丨仰葢日舘希旌)中宮(史記天官書丨丨天極星其一明者泰/一之常居也旁三星三公或曰子屬後)¶
(句四星末大星正妃餘三星後宮之屬也環之匡衛十二星藩臣/皆曰紫宮又周禮内宰疏漢舊儀稱皇后為丨丨漢書霍光傳有)¶
(椒房丨/丨之重)後宮(見上晉書天文志鉤陳丨丨也/又西都賦丨丨之號十有四位)竹宮(史記武帝紀正/月上辛用事甘)¶
(泉圜丘夜有神光如流星止集於祠壇天子自丨丨望拜注丨丨/甘泉祠宮名漢舊儀郊秦畤皇帝平旦出丨丨朝東向揖日夕西)¶
(向揖/月)南宮(漢書髙祖紀置酒雒陽丨丨又儒林傳髙祖過魯申公/以弟子從師入見於魯丨丨又漢建尚書百官府曰丨)¶
(丨又史記天官書丨丨朱鳥權/衡衡太微三光之庭又複姓)法宮(漢書鼂錯傳五帝神聖/䖏丨丨之中注正殿也)離宮¶
(漢書枚乘傳修治上林雜以丨丨又/晉書天文志丨丨六星天子之别宮)九宮(後漢書張衡傳重之以/卜筮雜之以丨丨注八)¶
(卦之宮毎四乃還于中央中央者地神之所居故謂之丨丨黄/香有丨丨賦又唐㑹要按黄帝丨丨經以四孟月祀丨丨神)儲¶
<pb:KR3k0059_WYG_002-35b>¶
宮(晉中興書賀循為太子太傅詔曰循躬訓丨/丨黙贊化成潘尼詩乃漸上京羽儀丨丨)西宮(唐書韋溫傳/周文王為太)¶
(子雞鳴問安丨丨又淮南子孟秋之月天子丨丨御女白色衣白/采橦白鐘又史記天官書丨丨咸池曰天五潢五帝車舍又複姓)¶
春宮(竹書紀年周穆王居丨丨又太子宮/劉孝威詩明離信養徳能事畢丨丨)潔宮(管子丨其丨開其/門注宮者心之宅)¶
𤣥宮(荘子顓頊得之以䖏丨丨/注人君苶黙思道之宮也)叩宮(淮南子調絃者丨丨宮應調/角角動此同聲相和者也)¶
鶴宮(漢宮闕疏丨丨太子/所居凡人不得入)青宮(初學記丨丨一曰春宮太子宮也/神異經東方東明山有宮青石為)¶
(牆門有銀牓以青石彫/鏤曰天地長男之宮)月宮(天寳遺事明皇與申天師中秋夜遊/丨丨韋荘詩瑶池宴罷歸来醉笑說)¶
(君王在丨丨又顧况王氏廣/陵散記曲有日宮散丨丨散)朱宮(楚詞魚鱗屋兮龍堂紫/貝闕兮丨丨一作珠)行宮(吴/都)¶
(賦梁岷有陟方之館丨丨之基蘇頲詩鸞棲樹杪出/丨丨盧象詩細草終朝隨歩輦垂楊幾處繞丨丨)軒宮(謝荘月/賦増華)¶
<pb:KR3k0059_WYG_002-36a>¶
(寳室揚采丨丨注淮南/子軒轅者帝妃之舍)鴻宮(謝朓文遣情汾/水垂冕丨丨)神宮(雅樂歌丨丨肅/肅天儀穆穆)¶
丹宮(顔延之詩流雲藹/青闕皓月鑒丨丨)天宮(王融詩真心延淨/境邃業嗣丨丨)河宮(庾肩吾詩侵/雲似天闕照)¶
(水類/丨丨)鄴宮(庾肩吾詩望園臨/禁苑王城對丨丨)震宮(庾信詩木徳舞丨丨盧僎上幸/太子宮應制詩佳氣曉葱葱乾)¶
(行入/丨丨)舊宮(唐太宗重幸武功詩白水尋前跡丹陵/幸丨丨明皇有廵省途次上黨丨丨詩)僊宮(武后詩望/駕幸丨丨)¶
(南康記雩都縣有君山大風/雨後聞絃歌其山謂之丨丨)星宮(盧僎詩還期鳳池/拜照耀列丨丨)絳宮(裴漼詩/神兵出)¶
(丨丨蘇軾詩丨丨明滅是蓬莱又黄庭經心為丨丨肺為/玉堂宮肝為清冷宮膽為紫極宮脾為黄宮腎為牧宮)日宮(周/利)¶
(用詩出象垂金/節飛文煥丨丨)漢宮(李白詩盧橘為秦/樹蒲桃出丨丨)禪宮(錢起詩西日積山含/碧空東方吐月滿丨)¶
(丨/)隋宮(羅隠詩樹逺連天水接空幾年行樂/舊丨丨按唐人多謂揚州為丨丨)臧宮(後漢書丨丨從/光武征戰勤勞)¶
<pb:KR3k0059_WYG_002-36b>¶
(少言甚見親納與吴漢/並滅公孫述封鄼侯)秦宮(後漢梁冀嬖奴與冀妻孫夀/通李賀詩丨丨一生花底活)¶
一畝宮(禮記儒有/丨丨之丨)阿房宮(史記秦本紀營作朝宮渭南上林苑中/先作前殿阿房東西五百歩南北五十)¶
(丈上可以坐萬人下可以建/五丈旗唐杜牧有丨丨丨賦)未央宮(漢書蕭何作丨丨丨潘岳闗/中記丨丨丨殿皆疏龍首山)¶
(土作之岑參詩/詔出丨丨丨)長樂宮(漢書漢七年丨丨丨成諸侯羣臣朝因用/朝儀功臣表陽城延為少府作丨丨丨元)¶
(后傳漢傳國璽蔵丨丨丨按黄圖/後太后常居之東漢稱永樂宮)明光宮(漢書武帝紀太初四年/起丨丨丨辛氏三秦記)¶
(加金玉珠璣為簾箔晝夜光明雍錄漢有丨丨丨三一在北宮與/長樂相連一在甘泉宮中一為尚書奏事之地髙適詩畫圗麒麟)¶
(閣入朝/丨丨丨)建章宮(漢書郊祀志武帝起丨丨丨千門萬户/周三十里韓栩詩幾回奏事丨丨丨)萬嵗宮(漢/書)¶
(宣帝紀元康四年幸丨丨丨神爵/翔集黄圖汾隂有丨丨丨武帝造)長秋宮(後漢皇后紀有司奏立/丨丨丨注秋陽之始長)¶
<pb:KR3k0059_WYG_002-37a>¶
(欲其/久也)翠微宮(唐書太宗紀貞觀二十一年作丨丨丨唐㑹要武徳/八年造太和宮於終南山後廢公卿上言厥地清凉)¶
(可以清暑請修之因改為丨丨丨并為皇太子建别宮又王維/勅借岐王九成宮避暑詩帝子逺辭丹鳳闕天書遥借丨丨丨)辰¶
楊宮(三輔黄圖本秦舊宮漢修之以備行幸宮中有垂/楊䕃數畝因名何遜詩昔隨張博望辭帝丨丨丨)五柞宮(三/輔)¶
(黄圖漢離宮中有五柞木因名劉/孝綽詩罷籍睢陽囿陪謁丨丨丨)魚藻宮(西京雜記改養/徳宮為丨丨丨)甘泉宮¶
(雍録古以丨丨名丨者三秦在渭南漢在雲陽隋在鄠縣劉孝威/詩漢家迎夏畢避暑丨丨丨按元和郡國志丨丨丨武帝以五月)¶
(避暑於此/八月乃還)大明宮(雍錄唐有三大内太極宮在西名西内丨丨丨/在東名東内别有興慶宮號南内三内迭受朝)¶
(而大明最數按王維杜甫岑參皆有和賈至早朝丨丨/丨詩杜甫櫻桃詩憶昨賜霑門下省退朝擎出丨丨丨)洞霄宮(唐/書)¶
(地理志亳州真源縣有老子祠天寳二年曰太清宮又有丨丨丨/先天太后祠也又真鏡錄祥符丨丨丨山有五洞交扃九峯在餘)¶
<pb:KR3k0059_WYG_002-37b>¶
(杭縣/西)廣寒宮(天寳遺事明皇逰月宮見牓曰廣寒清虚之府/胡宿詩杯酒易消殘夢斷却疑身在丨丨丨)水晶¶
宮(述異記闔閭丨丨丨備極珍巧皆出自水府魏畧大秦國以水/晶為殿柱杜甫詩丨丨丨殿轉霏微又吴興趙孟頫自號丨丨)¶
(丨道人以湖州四面皆水也有/戯之者以瑪瑙寺行者為對)萬夀宮(玉海乾道三年詔天台赤/城山王京觀改為天中丨)¶
(丨/丨)九成宮(太平寰宇記丨丨丨在麟逰縣西本隋仁夀宮唐貞/觀五年以備清暑改名丨丨丨杜甫有丨丨丨詩)館¶
娃宮(吴郡志靈巖山在平江府城西吴王别苑/在焉有丨丨丨陳羽詩年年花發丨丨丨)紫微宮(七畧王者/體天而行)¶
(明堂之制内有太室象丨丨丨春秋合誠圖紫宮大帝室也又辛/氏三秦記未央宮一名丨丨丨何曼詩好看今夜月當照丨丨丨)¶
長門宮(長門賦序孝武皇帝陳皇后得幸頗妬别居丨丨丨聞司/馬相如天下工為文奉黄金為相如文君取酒相如為文)¶
(以悟主上陳皇/后復得親幸)無為宮(阮籍文馳騖乎太初之/中休息乎丨丨之丨)鳳皇宮(薛曜詩重/闕鐘漏通)¶
<pb:KR3k0059_WYG_002-38a>¶
(夕蔽丨/丨丨)蓬萊宮(李白詩朝入天苑中謁帝丨丨丨杜甫詩憶昔獻/賦丨丨丨按大明宮龍朔三年號丨丨丨尋復故)¶
承明宮(崔顥詩一朝勅書/至召入丨丨丨)合歡宮(王昌齡詩青鸞/飛入丨丨丨)方諸宮(真誥天/仙上真)¶
(之宮室髙/九千丈)¶
増三宮(禮記及良日夫人繅三盆手遂布于丨丨夫人世婦之吉/者使繅東京賦乃營丨丨布政頒常又茅君内經岱宗山)¶
(之洞周廻三千餘里/名丨丨空洞之天)音宮(禮記中央土其丨丨注宮音/屬土又為君故配之中央)蠶宮(禮記/古者)¶
(天子諸侯必有公桑蠶室近川而為之築/宮東觀漢記明徳馬皇后置織室丨丨)射宮(禮記已射于澤而後/射于丨丨東都賦攝)¶
(提運衡徐/至于丨丨)旋宮(禮記五聲六律十二管丨相為丨為君主之義十/二管更迭為主自黄鐘始唐樂章丨丨叩律仰承)¶
(雲/)即宮(禮記衛孔悝鼎銘丨丨于宗周顔/延之皇太子釋奠㑹詩丨丨廣讌)新宮(儀禮燕禮升歌鹿/鳴下管丨丨笙入)¶
<pb:KR3k0059_WYG_002-38b>¶
(三成遂合鄉樂注丨丨小雅逸篇也左傳叔孫昭子聘于宋宋公/享之賦丨丨唐丘光庭有補丨丨詩又蜀都賦營丨丨于爽塏蘇)¶
(軾詩羣仙正草丨丨銘自注唐有夢書丨丨銘者其畧曰丨丨宏/宏崇軒䡾䡾又韓愈元和聖徳詩薦于丨丨視瞻梁梠用春秋謂)¶
(禰廟為/丨丨事)酆宮(左傳楚子合諸侯于申椒舉曰成有岐陽之蒐/康有丨丨之朝長安志丨丨文王宮在鄠縣東)參宮¶
(樂緯丨丨參/羽半商半徴)齋宮(國語虢文公曰王即丨丨百官御事各即其齋/三日漢書宣帝紀神光熠燿丨丨楊侃皇畿賦)¶
(崇崇青壇/肅肅丨丨)隠宮(史記䝉恬傳趙髙兄弟/生而丨丨注為宦者)沛宮(漢書髙帝紀十二年/冬過沛留置酒丨丨)¶
(悉召父老子弟佐酒/庾信有置酒丨丨贊)學宮(漢書何武行部先即丨丨見/諸生試其誦論問以得失)除宮(漢書/周勃)¶
(傳請得丨丨注/掃丨丨殿也)宿宮(晉書天文志氐四/星王者之丨丨)鑣宮(墨子天命/湯于丨丨)合宮(文中/子黄)¶
(帝有丨丨之聽東京賦注黄/帝明堂以草葢之名曰丨丨)祗宮(竹書紀年穆王元/年築丨丨于南鄭)昭宮(穆天子/傳西王)¶
<pb:KR3k0059_WYG_002-39a>¶
(母来賓/丨丨)墉宮(漢武内傳帝閒居承華殿忽見一女子至曰/我丨丨玉女王子登也七月七日王母暫来)洞宮(列/仙)¶
(傳燕王得洞光之珠以飾宮名曰丨丨唐人稱道院曰/丨丨楊巨源詩丨丨曽向龍邊宿靈境新從鳥外来)變宮(律呂/新書)¶
(五聲宮與商商與角徴與羽相去各一律則音莭和角與徴羽與/宮相去二律則音節逺故角徴之間近徴收一聲比徴少下謂之)¶
(變徴羽宮之間近宮收一/聲少髙于宮謂之丨丨)銀宮(決疑經丨丨金闕列仙攸館駱賓/王詩金闕丨丨相向起裴守真詩)¶
(丨丨生/夕凉)撝宮(嚴助相貝經堯/垂貝殻于丨丨)少宮(詩名物疏琴有五弦文/王増二絃曰丨丨少商)帝宮(楚/辭)¶
(集重陽入丨丨兮注天九重故曰重陽/司馬相如大人賦排閶闔而入丨丨兮)夀宮(楚辭蹇将憺兮丨丨/與日月兮齊光漢書)¶
(郊祀志武帝置丨丨神君蘇軾六言/詩丨丨神君欲至半夜靈風肅然)函宮(漢樂章丨丨/吐角激徴清)瓊宮(張衡/賦覿)¶
(天皇兮/丨丨)雍宮(蔡邕司空袁逢碑峩/峩丨丨禮樂備舉)閑宮(曹植七啟/丨丨顯敞)桂宮(西都賦自/未央而連)¶
<pb:KR3k0059_WYG_002-39b>¶
(丨丨三輔黄圖丨丨武帝太初四年起在未/央宮北趙良器詩丨丨男掌僕蘭殿女昇嬪)曽宮(魏都賦築丨/丨以圍匝)金¶
宮(崔琰遂初賦列丨丨之&KR1132;嵼方玉闕之嵯峨李白/詩玉樹春歸日丨丨樂事多又仗出丨丨隨日轉)設宮(潘岳賦/丨丨分)¶
(羽經徴/列商)承宮(魯靈光賦連闕丨丨又後漢書丨丨勤學顯名數納/忠言北單于遣使求得見宮宮言臣状醜不可示逺)¶
(請選有威/容者代之)溫宮(宋江夏王義恭/詩丨丨冬開燠)扶宮(鮑照詩丨/丨羅将相)净宮(梁簡文遊光/宅寺詩慈波)¶
(流丨/丨)徼宮(新刻漏銘丨丨戒井/注謂廵丨其丨也)兩宮(沈約詩丨/丨集鸞歩)旌宮(劉孝威詩丨/丨臨廣隰藻)¶
(衛爍/巖椒)列宮(江總七夕詩輪隨丨/丨轉駕逐綵雲浮)綺宮(唐太宗詩年/華麗丨丨)雕宮(唐太宗詩/丨丨静龍)¶
(漏/)山宮(劉禕之詩丨/丨四序寒)圓宮(唐明皇詩丨/丨宴雅臣)營宮(宋之問詩蕭/相乃丨丨)烟宮(張/說)¶
(温泉詩湯池熏水/殿翠木暖丨丨)郊宮(張說詩表/裏望丨丨)龍宮(李嶠詩桃花來馬頰竹箭/入丨丨李商隠詩大海丨)¶
<pb:KR3k0059_WYG_002-40a>¶
(丨無限地按法華經文殊師利坐千葉蓮花從大海娑竭羅丨丨/自然湧出蘇軾詩玉函寳方出丨丨注孫思邈得禁方于丨丨)¶
八宮(獨孤及風后八陣圖記丨丨之位正則/數不愆神不惑故八其陣所以定位也)巽宮(夏侯嘉洞庭賦/丨丨離離為之)¶
(騰風又韓愈詩/丨丨尊長女)璇宮(元萬頃詩丨丨早結褵白/居易詩丨丨夜静當牕織)花宮(李白詩王斗/横網户銀河)¶
(耿丨丨又李頎詩/丨丨仙梵逺微微)吴宮(李白詩丨丨/花草埋幽逕)翠宮(樊晦燕巢賦頡頏/金屋差池丨丨)珠宮¶
(杜甫詩煌煌丨丨物蘇軾詩海石来丨/丨秀色如蛾綠殷克恭詩丨丨月最明)栁宮(令狐楚詩丨丨/無事詣蓮宮)真宮¶
(儲光羲詩丨/丨在此原)渚宮(武元衡詩烟開碧樹丨丨秋按左傳子西泝江/将入郢王在丨丨下見之乃楚成王時樂史謂)¶
(楚襄王建非余知/古有丨丨遺事)梵宮(朱慶餘詩流水離/經閣閒雲入丨丨)廬宮(廬山上道院見白/居易江州司馬㕔)¶
(壁/記)蓮宮(于鄴詩青青伊澗/松移種在丨丨)蕊宮(皮日休詩數樹/參差是丨丨)逰宮(王拱辰詩丨/丨御府嚴天)¶
<pb:KR3k0059_WYG_002-40b>¶
(威即行/宮也)黄宮(蘇軾詩丨丨氣應纔滿月又安眠海自運浩浩/朝丨丨注道家以臍下為丹田腦頂為丨丨)鰲宮¶
(梁周翰五鳳樓詩䨇龍蟠首若丨/戴丨鄭俠詩仙人居䖏即丨丨)祠宮(韓駒詩廣陵/三嵗共丨丨)儒宮(周邦彦/汴都賦)¶
(丨丨千楹/首善四方)深宮(髙啓梅花詩粧/罷丨丨掩鏡時)葛宮(宋史丨丨善屬文上太/平雅頌十篇真宗嘉之)¶
銅鞮宮(左傳丨丨之丨數里注丨丨晉/離丨儲光羲詩沉沉丨丨丨)碣石宮(史記鄒衍如燕昭/王築丨丨丨身親)¶
(往師之李商隠/詩優游丨丨丨)龍淵宮(漢書元光三年河決濮陽泛十六/郡彂卒十萬救決河起丨丨丨)宣防宮¶
(漢書河決瓠子二十餘年不塞帝令羣臣負薪填決河築/宮其上名曰宣防劉跂有丨丨丨賦按防與房古字通)三雍宮¶
(漢書河間獻王武帝時来朝獻雅樂/對於丨丨丨注辟雍明堂靈臺也)射守宮(東方朔傳上置守宮/盂下使朔射覆朔曰)¶
(臣以為龍又無角謂之為虵又有足跂跂脈脈善縁壁是非守宮/即蜥蜴李商隠詩巴陵夜市紅守宮後房㸃臂斑斑紅術家云取)¶
<pb:KR3k0059_WYG_002-41a>¶
(蜥蜴以丹砂食之滿七斤𢷬治萬杵以㸃女人體終身不滅若有/房室之事即脫故謂之守宮本草一名壁宮又漢官有守宮令)¶
萯陽宮(漢書宣帝紀行幸丨丨丨/注萯音倍秦孝文王所起)儲元宮(馮昭儀傳為信都太/后與王居丨丨丨)蒲¶
萄宮(漢書元夀二年單于来/朝舍之于上林丨丨丨)晉陽宮(唐書地理志北都天授元年/置丨丨丨在都之西北明皇)¶
(有御製丨/丨丨詩)萬年宮(唐書永徽二年改九成宮曰丨丨丨御製/丨丨丨銘集古錄丨丨丨碑髙宗親書)華清¶
宮(唐書開元五年置溫泉宮於驪山天寳六/載改為丨丨丨儲光羲詩霧濕丨丨丨)衍慶宮(金史錫實傳/世宗思太祖)¶
(太宗創業艱難求當時羣臣勲業最著者圖像於/丨丨丨自遼王舍音至特進錫實凡二十一人)禹作宮(世本堯/使丨丨)¶
(丨/)扶荔宮(三輔黄圖元鼎六年破南越/起丨丨丨植所得竒草異木)枍詣宮(三輔黄圖丨丨木/名丨中美木茂盛)¶
(也/)歩夀宮(三輔黄圖宣帝神爵二年鳳凰集祋/祤縣於集䖏得玉寳乃起丨丨丨)日華宮(三輔黄圖/河間獻王)¶
<pb:KR3k0059_WYG_002-41b>¶
(徳築丨丨丨置客館/二十餘區以待學士)曜華宮(三輔黄圖梁孝/王作丨丨丨)馺娑宮(三輔黄圖馺/娑馬行疾貌)¶
(馬行迅疾一日之間遍宮中言宮之大也徐/陵玉臺新咏序陪逰馺娑騁纎腰於結風)駘蕩宮(三輔黄圖春/時景物丨丨)¶
(滿丨/中也)泰山宮(蔡邕獨斷天子廵狩天下所奏事䖏皆為宮/在長安則曰長安宮在泰山則曰丨丨丨)青溪宮¶
(齊有丨丨丨梁武/帝改為芳林苑)濟陽宮(論衡光武以建平元年十二月甲子生/於丨丨丨室内自明蔡邕有光武丨丨)¶
(丨/碑)少女宮(神異經西方有宮白石為/牆牓曰天地丨丨之丨)凝碧宮(異聞記洞庭龍君宴/栁毅于丨丨丨張廣)¶
(樂舞萬夫/于其右)四寳宮(西京雜記武帝以七寳牀雜寳按厠寳屏/風列寳帳設于桂宮時人謂之丨丨丨)長信¶
宮(漢官儀帝祖母稱丨丨丨帝母稱長樂宮漢/書外戚傳班媫妤失寵求供養太后丨丨丨)慶善宮(唐㑹要武/徳六年改)¶
(武功宮為丨丨丨貞觀六年太宗幸丨丨丨宴從/臣賦詩起居郎呂才被之管弦名曰功成慶善樂)金城宮(唐會要/華隂東)¶
<pb:KR3k0059_WYG_002-42a>¶
(有隋丨丨丨顯慶二年復置薛逢丨丨丨/詩憶昔明皇初御天玉輿頻此駐神仙)玉華宮(太平寰宇記丨/丨丨在坊州宜)¶
(君縣西貞觀十七年置杜甫有丨丨/丨詩又蘇軾詩仙家多住丨丨丨)太一宮(宋㑹要楚芝蘭言五/福太一所在無兵疫)¶
(人民豐樂凡四十五年一移請築宮以祀雍熙元年建東/丨丨丨天聖七年建西丨丨丨至熙寧中又建中丨丨丨)曲臺宮¶
(鄒陽書秦倚丨丨之丨三/輔黄圖未央宮有曲臺殿)蘭臺宮(宋玉風賦楚襄王/遊於丨丨之丨)陽靈宮(甘泉/賦相)¶
(與齊乎丨丨之丨/注祭天之宮也)棠梨宮(甘泉賦度三巒兮偈棠梨偈讀/曰憇髙適詩丨丨丨中燕初至)虞懷宮¶
(七發乃下置酒/於丨丨之丨)黄山宮(西京賦繞黄山而欵牛首注/右扶風槐里縣有丨丨丨)賦政宮(景福/殿賦)¶
(於南則有承光前殿丨丨之丨又晉書/天文志房四星為明堂天子布政之宮)望仙宮(沈約詩復立丨丨/丨韋渠牟詩飄颻)¶
(九霄外下/視丨丨丨)蘭池宮(庾信馬射賦並試長楸/之埓俱下丨丨之丨)玉皇宮(盧拱詩章/奏丨丨丨)大成¶
<pb:KR3k0059_WYG_002-42b>¶
宮(李乂詩憑髙/却下丨丨丨)徳陽宮(沈佺期玩雪應制詩周王甲子旦漢/后丨丨丨後漢書注北宮有徳陽殿)貝葉¶
宮(沈佺期詩肅肅蓮/花界熒熒丨丨丨)魯王宮(唐明皇經魯祭孔子詩地猶鄹氏邑/宅即丨丨丨尚書序魯恭王壊孔子)¶
(舊宅以廣其居升堂聞金/石絲竹之音乃不壞宅)桂華宮(張九齡詩頻/使丨丨丨)文昌宮(王維詩侍/郎丨丨丨)¶
(按史記天官書斗魁/戴匡六星為文昌)玉泉宮(儲光羲詩想/像丨丨丨)清凉宮(栁宗元詩路逺/丨丨丨注指月)¶
(也/)金鑾宮(白居易詩小臣誠/愚陋職忝丨丨丨)藻珠宮(崔國輔詩天子丨/丨丨樓臺碧落通)東方宮(盧/仝)¶
(詩統領三百六十/鱗蟲坐理丨丨丨)祈年宮(鄭錫賦祀夕月於禮神之/館拜朝日於丨丨之丨)細腰宮(杜牧/桃花)¶
(夫人廟詩丨丨丨裏露桃新按後漢/書馬廖傳楚王愛丨丨丨中多餓死)紫陽宮(紇干著古仙詩桃/花自滿丨丨丨)瓊¶
瑶宮(李商隠畫松詩千株/盡若此路入丨丨丨)玉蟾宮(李咸用春風詩年年三十騎飄/入丨丨丨按唐制毎年放進士)¶
<pb:KR3k0059_WYG_002-43a>¶
(三十人丨丨丨取/桂林一枝意也)少陽宮(馬戴詩何當共讐/校春集丨丨丨)獻寳宮(杜牧詩如/臨丨丨丨)阿¶
母宮(李羣玉詩從此/長歸丨丨丨)繡嶺宮(李洞詩丨丨丨前鶴髮羽猶唱開元/太平曲按丨丨丨即華清宮驪山上)¶
(有東繡嶺西繡嶺又唐書地/理志陜州峽石縣有丨丨丨)牛斗宮(陳陶寳歷寺閣詩/倚棟星開丨丨丨)波神宮(皮/日)¶
(休送日本僧詩丨/丨丨裏受齋歸)祝牛宮(陸龜䝉丨丨丨辭序冬十月耕牛為寒/築宮納而皁之范成大詩乾髙寅缺築)¶
(牛/宮)露寒宮(僧皎然詩峰明雲/際寺日出丨丨丨)赤城宮(薛濤詩曉霞/初叠丨丨丨)儲祥宮(蘇軾上/清丨丨)¶
(丨碑文太宗至道元年作上清宮朝陽門之内神宗元豐二/年用日者言以宮之所在為國家子孫地賜名上清丨丨丨)支祈¶
宮(蘇轍詩龜山下閟丨丨丨按嶽瀆經無支/祈淮水神禹鎻之龜山之下淮水乃安)兠率宮(蘇轍詩相/期丨丨丨)十¶
二宮(蘇轍詩六律/旋成丨丨丨)古仙宮(蘇轍詩潛山/仍是丨丨丨)翠成宮(秦觀詩松分/八面丨丨丨)半畝¶
<pb:KR3k0059_WYG_002-43b>¶
宮(秦觀詩引水/澆花丨丨丨)大槐宮(辛棄疾詞丨丨丨裏著貂/蟬用淳于棼夢入蟻穴事)碧落宮(元好問/詩琪樹)¶
(明霞丨/丨丨)羽人宮(張雨詩年年/分給丨丨丨)織女宮(顧瑛詩夜半/潮生丨丨丨)化人宮(髙啟詩/聞說南)¶
(朝常侍宅已為西域丨丨丨按列子周穆王時西域之國有化人/来謁王同逰王執化人之袪騰而上者中天乃止暨及丨丨之丨)¶
太霞宮(古仙詩晨/登丨丨丨)清虛宮(真誥王屋山仙之别天所謂陽臺是也/諸始得道者皆詣陽臺是丨丨之丨也)¶
脩羅宮(華嚴經丨丨丨中雨兵/仗摧伏一切諸怨敵)¶
黄鐘為宮(漢律歴志丨丨丨丨則大蔟/姑洗林鐘南呂皆以正聲應)三十六宮(駱賓王詩漢家/離宮三十六花)¶
(蕊夫人詩丨丨丨丨連内苑太平天子住崑山金章宗詩丨丨/丨丨簾盡捲春風無䖏不楊花又邵子詩丨丨丨丨都是春)¶
對語(桂苑/椒宮)　(玉宇/珠宮)　(雁塔/龍宮)　(楓陛/竹宮)　(貝闕/璇宮)　(三殿/六宮)　(日觀/雪宮)　(鳳穴/鮫宮)¶
<pb:KR3k0059_WYG_002-44a>¶
　　　(無逸殿/未央宮)　(鳷鵲觀/鳳凰宮)　(一區宅/五畝宮)　(兩儀殿/萬嵗宮)　(通明殿/廣寒宮)　(神女館/梵王宮)¶
　　　(龍見沼/鳳巢宮)　(猗蘭殿/扶茘宮)　(李北海/米南宮)　(金馬署/玉蟾宮)　(宜春苑/避暑宮)　(歌刻羽/曲移宮)¶
　摘句(獻夀侍三宮/日月繞珠宮)　(三眠出漢宮/千官擁玉宮)　(拂曙闢行宮/擢秀出深宮)　(九級聳蓮宮/奠璧沉河宮)¶
　　　(簫韶前導駕還宮/霞開深見玉皇宮)　(㨗書已到紫宸宮/鳴玉分階出内宮)　(桃花巖畔叩仙宮/擬泛冰谿入雪宮)¶
　　　(燕接飛花繞漢宮/一樹繁花一畝宮)　(笛翻新譜巧移宮/簮筆長隨避暑宮)　(来朝酹酒祝牛宮/萬年長守翠微宮)¶
融(以戎切說文炊氣上出也廣韻和也朗/也又州名周置丨州又姓古祝丨之後)¶
　韻藻昭融(詩丨明有丨杜甫詩策/行遺戰伐契合動丨丨)祝融(禮記孟夏之月其神丨丨/左傳火正曰丨丨呂氏春)¶
　(秋丨丨作市又衡山有丨丨/峰韓愈詩石廩騰擲堆丨丨)融融(左傳其樂也丨丨李白詩丨丨/白玉輝映我青蛾睂薛能詩新)¶
<pb:KR3k0059_WYG_002-44b>¶
　(晴天状濕丨丨溫庭/筠詩紅㶑蕩丨丨)圓融(長編公家之費敷于民間者謂之丨丨/符載廬山道士石碣銘靈以静生境因)¶
　(丨/丨)顯融(蔡邕光武濟陽宮碑神麗丨丨越不/可尚成公綏詩奕奕萬嗣明明丨丨)誕融(曹毗詩太祖齊/聖王猷丨丨)¶
　外融(謝朓詩神理内寂機象丨丨白居/易詩丨丨百骸暢中適一念無)景融(謝超宗詩登祥/緯逺締世丨丨)春融¶
　(沈佺期詩我行當季月烟景共丨丨羅隠詩丨丨只恐/乾坤醉水濶深知世界浮蘇軾詩湧金門外已丨丨)冲融(杜甫/詩端)¶
　(拱納諫諍和/氣日丨丨)蹙融(奕戯也注/詳戎字韻)孔融(字文舉魯國人幼有異才為北/海相好士喜誘益後進賓客日)¶
　(盈其門常歎曰坐上客常滿尊中酒不空吾/無憂矣杜甫詩有客傳河尹逢人問丨丨)符融(後漢人遊太/學師李膺)懶¶
　融(金陵法融/禪師號)¶
　増條融(拾遺記周昭王時脩塗國獻丹鵲一雌一/雄孟夏取鵲翎為扇一名丨丨一名仄影)豐融(甘泉賦肹/蠁丨丨)¶
<pb:KR3k0059_WYG_002-45a>¶
送融(顧愷之風賦恵風颺以/丨丨慶霄霏以将雨)光融(潘尼詩玉以瑜潤隋以丨丨李/吉甫賀赦表烟景昭華丨丨草)¶
(樹周翰五鳳樓賦丹楯霞遶神/丨何丨沈亞之詩丨丨瑞氣浮)祈融(顔延之詩丨丨/世哲注融長也)内融(漢名臣/贊士元)¶
(𢎞長雅性丨丨張仲素泗濱/浮磬賦清明丨丨神采外溢)暑融(髙宗玉華宮銘炎/圭肇授彤丨初丨)澤融(獨孤申/叔賦仁)¶
(洽道廣丨/丨徳溥)妙融(楊宏貞月中桂/賦丨丨真宰)粉融(李為賦新/蕊丨丨)泥融(杜甫詩丨丨/飛燕子元稹)¶
(詩丨新/地氣丨)雪融(杜甫詩樓丨丨城濕王安石詩一抹明霞黯淡紅瓦/溝已見丨花丨又崔道融剡紙詩百幅輕明丨未丨)¶
恩融(賀敳詩丨/丨雨露濡)日融(許渾詩丨丨/春水帯氷流)消融(李建勲雪詩長愛清華入/詩句預愁遲日放丨丨)¶
瓦融(蘇軾詩人歡丨先/丨飲雋瓶屢臥)山融(蘇軾詩日上/丨丨雪漲江)凍融(陳與義詩今年/二月丨初丨)竇¶
融(後漢書融字周公扶風平陵人以河西五郡歸光/武封安豐侯拜大司空永平中圖畫南宮雲臺)牟融(後漢書/丨丨少)¶
<pb:KR3k0059_WYG_002-45b>¶
(博學以大夏侯尚書教授門徒歴官大/司農經明才髙善論議朝廷皆服其能)馬融(後漢書融字季長扶/風人有俊才坐髙堂)¶
(施絳帳前授生徒後列女/樂鄭康成盧植皆其弟子)王融(齊書融字元長武帝永明九年三/月三日幸芳林圍禊飲勅融為序)¶
(文藻富䴡當代稱之與/謝朓齊名號謝詩王文)張融(齊書融有早譽嘗作海賦示顧愷之/愷之曰卿此賦實超𤣥虚但恨不道)¶
(鹽耳融即求筆注之曰漉沙搆白/熬波出素積雪中春飛霜暑路)房融(唐武后時宰相楞/嚴經其所譯也)崔融(唐/書)¶
(融為文華婉朝廷大筆多手/勅委之其洛出寳圖頌尤工)吴融(唐書融字子華昭宗時為翰/林學士承㫖有唐英歌詩)¶
漢歴融(陳書文帝詔姬業方闡望載/渭濱丨丨既丨道通圯上)妙習融(支遁詩霑/濡丨丨丨)皇道融(蔡/邕)¶
(釋誨丨丨惟/丨帝猷丕顯)元液融(王珣文方融元/液陶鑄斯民)景祚融(唐圜丘樂章神其/介祀丨丨斯丨)三¶
光融(裴度簫韶九成賦/貫丨丨兮昭丨)日正融(崔琮詩千門丨丨丨溫庭/筠詩鳩眠髙栁日方融)瑞氣融¶
<pb:KR3k0059_WYG_002-46a>¶
　(元稹詩天/顔丨丨丨)酒思融(元稹詩先/添丨丨丨)蜜氣融(元稹詩梅/香丨丨丨)酥旋融(元稹詩一/朶紅丨丨)¶
　(欲/丨)意態融(白居易箏詩倚麗精/神定矜能丨丨丨)露光融(張祐詩石苔/清滑丨丨丨)靨朱融(李賀/詩月)¶
　(分蛾黛破花/落丨丨丨)素彩融(呂溫月詩清質/悠悠丨丨丨)汗先融(韓偓咏紙詩砑/時兼恐丨丨丨)簟紋¶
　融(胡宿詩秋波/不動丨丨丨)入鐺融(黄滔雪詩書幌飄/全濕茶鐺入旋融)海日融(溫庭筠詩丨丨/如丨照仙掌)¶
　禮樂融(丘光庭補新宮詩煥/煥新宮丨丨其丨)表裏融(蘇軾詩好學老益/堅丨丨漸丨明)萬炬融(張/耒)¶
　(大禮慶成賦千燎/具物丨丨畢丨)湛露融(王丘詩恩/隨丨丨丨)心神融(蒲道原詩坐對/熟視丨丨丨)曉閣¶
　融(王懌詩香/昏丨丨丨)雪體融(朱純詩疑/熏丨丨丨)石鏡融(黎民表詩含風/丨丨丨謂氷也)絳蠟融(金/幼)¶
　(孜元夕賜午門觀燈/詩丨丨春丨瑞氣囬)樂道融(見晉書/忠義傳)崔道融(晚唐詩人著申唐詩/三卷東浮集九卷)¶
<pb:KR3k0059_WYG_002-46b>¶
　對語(浩蕩/昭融)　(烟暖/水融)　(氷泮/霜融)　(香炧/燭融)　(赫濯/光融)　(延爽/送融)　(罏篆結/簟紋融)¶
　　　(休徴協/闓澤融)　(天光霽/土脉融)　(大澤至/太和融)　(鶯管澁/燕泥融)　(漆膠固/水乳融)　(五倫叙/百行融)¶
　摘句(天地喜昭融/泥香瑞雪融)　(太液曉氷融/山雲暖漸融)　(曲水賦王融/尊開見孔融)　(桃待早春融/魚陟喜氷融)¶
　　　(鴛鴦愛水融/朝光入户融)　(虚襟理自融/凌澌玉漸融)　(春滿郊原樂意融/萬燭燒春瑞氣融)¶
　　　(上林春早百花融/月滿金波水影融)　(雪霽江臯綠乍融/北窓珍簟水文融)　(春雨如酥灑旋融/白蘋風起浪花融)¶
　　　(自調火候似春融/醉靨晴霞夜不融)　(釵杏春生臘蒂融/丹井霞明繡谷融)¶
雄(羽弓切說文飛曰雌丨走曰牝牡一曰武稱假借/為英丨字又州名周置丨州又妵舜友有丨陶)¶
　韻藻六雄(戰國䇿蘇秦陳丨丨之利害以拒秦又唐開元中以/近畿為四輔餘分丨丨十望十緊及上中下之差)姦¶
<pb:KR3k0059_WYG_002-47a>¶
雄(家語少正卯人之丨丨也魏志許劭/謂曹操治世之能臣亂世之丨丨)兩雄(史記酈食其傳丨丨/不並立韓非子毋弛)¶
(爾弓毋棲丨丨注射不當棲/之雄喻刑罰不當位之官也)財雄(班固傳逺祖壹以丨丨邊年百/餘嵗左思賦以丨丨翕聚邊城)¶
梟雄(三國志周瑜曰劉備丨丨之姿而有闗張熊虎之將/必非久屈為人用者陳琳檄除滅忠正専為丨丨)英雄(魏/志)¶
(太祖謂劉備曰天下丨丨惟使君與操耳五代史楊行密初起合/肥與劉威陶雅之徒號三十六丨丨杜甫詩君王自神武駕馭必)¶
(丨丨人物志草之精秀者/為丨獸之拔羣者為丨)知雄(老子丨其丨守/其雌為天下谿)存雄(荘子天地其/壯乎施丨丨)¶
(而無術注守雌者/道丨丨者非道也)純雄(列子純雌其名大/腰丨丨其名穉蜂)七雄(班固賓戲丨丨/虓闞分裂諸侯)驚¶
雄(張衡賦丨丨逝兮孤雌/翔臨歸風兮思故鄉)故雄(魯陶嬰黄鵠歌夜半悲鳴兮想其/丨丨李商隠詩羈雌長共丨丨分)¶
羣雄(繆襲鐃歌芟夷/鯨鯢驅丨丨)士雄(陶潜詩聞有田子/春莭義為丨丨)文雄(唐明皇贊張說/詩既調餙鶴又)¶
<pb:KR3k0059_WYG_002-47b>¶
(擅雕龍有典有則是為丨丨李孝/貞詩石渠皆學府麟閣助丨丨)才雄(盧照鄰詩公業負/奇志結交盡丨丨)詞雄(沈/佺)¶
(期詩子雲推辨/博公理擅丨丨)豪雄(李白詩結髮未識/字所交盡丨丨)揚雄(漢書雄字子雲成都/人好辭賦成帝時有)¶
(薦雄文似相如者召雄待詔/常作太𤣥法言擬易論語)¶
烏雌雄(詩具曰予聖誰/知丨之丨丨)決雌雄(史記項羽本紀願與漢王挑戰丨/丨丨李白詩伊昔臨廣武連兵丨)¶
(丨丨又博奕論當其/臨局交争雌雄未決)滑稽雄(東方朔傳贊朔/其丨丨之丨乎)劒雌雄(烈士傳楚王/命莫邪鑄雙)¶
(劍止以雌進劍在匣悲鳴羣臣/曰丨有丨丨鳴者雌憶其雄)風雌雄(宋玉風賦楚襄王遊蘭臺/之宮有風颯然而至曰快)¶
(哉此風寡人所與庶人共者耶宋玉曰發明耳目寧體便人/此大王之雄風也憞溷欝邑歐溫致濕此庶人之雌風也)諸侯¶
雄(賈誼過秦論自繆公以来至于秦王二十餘/君常為丨丨丨豈世世賢哉其勢居然也)丈夫雄(孔融書今/孝章實乃)¶
<pb:KR3k0059_WYG_002-48a>¶
(丨丨之丨也天下談士依以揚聲/杜甫詩願展丨丨丨得免兒女醜)文雅雄(庾肩吾詩愧乏天/庭藻徒參丨丨丨)北地¶
雄(何遜詩獨好西山/勇思為丨丨丨)百夫雄(陳子昂詩平生聞/髙義書劍丨丨丨)六郡雄(陳子昂詩/悵别三河)¶
(道言追/丨丨丨)鼎氣雄(張九齡詩嵩嶽神/維降汾州丨丨丨)萬夫雄(李白詩髙談百戰/術欝作丨丨丨)帝力¶
雄(李白詩宏壮不如/初已見丨丨丨)冠世雄(李白詩復羡人龍/去英華丨丨丨)地圖雄(杜甫詩日/臨公館静)¶
(畫列丨/丨丨)賦頌雄(杜甫詩道為詩書/重名因丨丨丨)膽氣雄(杜甫詩将軍丨丨/丨臂懸兩角弓)兵馬¶
雄(杜甫冬狩行君不見東川莭度丨丨丨校獵亦似觀成/功按時東川莭度使已廢章&KR0595;以梓州刺史領留後事)將軍雄¶
(髙適詩且平王子/怒復倚丨丨丨)文字雄(孟郊詩嶽嶽冠葢/彥英英丨丨丨)五嶽雄(孟郊詩氣吞/萬象髙勢奪)¶
(丨丨/丨)氣色雄(劉禹錫詩江遠烟/波静軍迴丨丨丨)百川雄(劉長卿詩豁然萬/里餘獨為丨丨丨)一世雄¶
<pb:KR3k0059_WYG_002-48b>¶
(蘇軾賦此固丨丨之/丨也而今安在哉)扛鼎雄(蘇軾詩難堪踞牀/洗寜揖丨丨丨)趙師雄(龍城錄師/雄遷羅浮)¶
(日暮于松林酒肆旁見一美人淡装素服因與/詣酒家共飲師雄醉寝起視在大梅花林下)¶
代為雌雄(淮南子文武丨丨丨丨有時而用也又/春秋孔衍圖天運三百嵗雌雄代起)¶
増雌雄(詩爾牧来思以薪以蒸以丨以丨又隋書開/皇九年頒木魚符於總管刺史丨一丨一)得雄(史記索/隠秦文)¶
(公時陳倉人掘地得物怪将獻之道逢二童子曰此名為媦媦因/言曰此二童子名陳寳丨丨者王得雌者霸唐明皇詩誰矜陳寳)¶
(雄又王獻之書阮新/婦免身丨丨甚善)三雄(漢髙祖功臣贊矯矯丨丨注韓信/彭越英布也潘岳文丨丨鼎足)長雄¶
(後漢書鮑宣徙上黨以地少/豪俊易丨丨乃家於長子)驍雄(隋書皇甫績傳欲阻誠臣之心/徒惑丨丨之志張說詩共許丨)¶
(丨自/出羣)趫雄(六帖苑君璋/以丨丨自奮)鬼雄(楚辭身既死兮神以/靈魂魄毅兮為丨丨)髙雄(蜀都賦驚/雌落丨丨)¶
<pb:KR3k0059_WYG_002-49a>¶
(蹷/)鳴雄(謝雄賦丨/丨振羽)單雄(嵇康詩丨/丨翻孤逝)賢雄(陶嬰黄鵠歌/雖有丨丨兮)作雄(鮑照詩/因迥為)¶
(髙據絶/丨丨)前雄(駱賓王詩繼/武嗣丨丨)鎮雄(唐明皇詩地險闗/逾壮天平丨尚丨)時雄(李百藥詩/叱咤掩丨)¶
(丨/)氣雄(杜淹詩先/鳴覺丨丨)心雄(李白詩撫劍夜吟嘯丨丨日千里李賀/詩眼大丨丨知所以莫忘作歌人姓李)薦¶
雄(李頎詩早晚丨丨文似者故人今已/賦長揚杜牧詩借取明時一丨丨)强雄(韓愈月蝕詩星如撒/沙出攅集争丨丨)¶
蜀雄(韓愈孟郊聨句丨丨/李杜拔嶽力雷車轟)軍雄(姚合詩丨/丨鼓角知)真雄(李山甫詩何/者是丨丨)褒雄¶
(李中詩丨丨譽益/崇謂王丨揚丨也)遷雄(石介詩矯矯丨丨/才謂司馬丨揚丨)天雄(宋史地理志以大/名府為丨丨軍又)¶
(本草附子之/大者名丨丨)法雄(後漢書雄字文彊扶風郿人善政事遷南郡太/守郡多虎暴雄移書屬縣毁壊陷阱不得妄捕)¶
(山林虎害消/息人以獲安)左雄(後漢書雄字伯豪南郡湼陽人順帝時數言事/虞詡以雄有忠公莭疏薦之後掌納言多所匡)¶
<pb:KR3k0059_WYG_002-49b>¶
(肅毎有章奏臺/閣以為故事)向雄(晉書雄字茂伯河内人初為主簿太守王經/死雄哭之甚哀鍾㑹辟為都官從事㑹死無)¶
(人殯殮雄迎䘮葬之太/初為河南尹爵關内侯)康辛雄(北魏孫紹善推祿命事騐甚多一/日入朝掖門未開紹于衆中引吏)¶
(部郎丨丨謂之曰此中諸人尋當不免唯/吾與卿猶享富貴未幾果有河隂之難)¶
半英雄(魏志傳巽有知人鑒在/荆州目龎統為丨丨丨)真英雄(五代史梁太祖問吴越進/奏吏曰錢鏐有所好乎曰)¶
(好玉帶名馬太祖/笑曰丨丨丨也)命世雄(干寳晉紀總論非丨/丨之丨不能取之矣)字勢雄(梁武帝評/王羲之書)¶
(丨丨丨踞如龍躍/天門虎卧鳳閣)竹雌雄(仇池茟記有雌雄竹雌者多筍注自根/至梢一莭發者為雄二莭發者為雌)¶
七校雄(唐太宗詩三驅陳/鋭卒丨丨列材丨)獻賦雄(沈佺期詩臣忝承/明召深慙丨丨丨)聖藻雄(沈佺/期詩)¶
(今日宸逰/丨丨丨)詞伯雄(宋之問詩文/稱丨丨丨)拔山雄(唐明皇詩夙/負丨丨丨)都邑雄(蘇頲/詩猶)¶
<pb:KR3k0059_WYG_002-50a>¶
(觀丨/丨丨)河朔雄(張說詩夏氏階隋亂自言丨丨丨/注竇建徳起兵河朔國號大夏)氣雄雄(張九齡詩/翊輦丨丨)¶
(丨/)劒歌雄(李白詩酒/為丨丨丨)盈川雄(杜甫詩近伏丨丨/丨楊炯為盈川令)仗鉞雄(杜甫詩疇/昔論詩早)¶
(光輝丨/丨丨)一郡雄(李端詩主印/還為丨丨丨)劒騎雄(王丘詩威/成丨丨丨)文武雄(王光庭詩/朝推丨丨)¶
(丨/)世家雄(王建詩新除/隴右丨丨丨)蜀江雄(王建詩旌旗/坐鎮丨丨丨)蹙波雄(李頎詩透/石丨丨丨)壓¶
塞雄(戎昱詩轅/門丨丨丨)亞相雄(郎士元送河南書記詩憐君才/與阮家同掌記能添丨丨丨)鐵冠雄(劉/長)¶
(卿詩權分金印/重恩借丨丨丨)噴玉雄(嚴維詩聲/連丨丨丨)鼔角雄(劉禹錫詩行色旌/旗動軍聲丨丨丨)武貔¶
雄(崔琮詩玉階文物/盛仙仗丨丨丨)武庫雄(耿湋詩兵/依丨丨丨)第一雄(杜牧詩天下無雙/将闗西丨丨丨)¶
才思雄(姚合詩九寺/名卿丨丨丨)象魏雄(歐陽修詩萬國舟/車㑹中天丨丨丨)京邑雄(歐陽修詩/愧乏登髙)¶
<pb:KR3k0059_WYG_002-50b>¶
(賦徒知/丨丨丨)千夫雄(蘇軾詩但見/凛凛丨丨丨)四馬雄(秦觀郭子儀單騎見回紇賦/丨丨丨趨方傳呼而免胄)¶
兩觀雄(邵子詩斬/佞丨丨丨)金印雄(孟匡明詩勢亞彤/弓寵時推丨丨丨)氣象雄(王疇詩南州/近牛斗丨丨)¶
(丨霜/旻)叔先雄(後漢書孝女丨丨丨犍為人父泥和堕湍水物故尸/喪不得雄感念號泣經百餘日於父堕䖏自投水死)¶
(却後六日與父相持浮于/江上水經注作叔光雄)薛世雄(隋書丨丨丨為右監門郎将從/征吐谷渾性㢘甚秋毫無犯超)¶
(拜翊衛/将軍)游師雄(宋史師雄有志事功吐蕃寇邊與邊将措置遂禽/鬼章復洮州言者以為邀功止遷一官後召詣闕)¶
(哲宗勞之曰洮州之役/可謂雋功恨賞太薄耳)¶
總攬英雄(漢書髙祖躬神武之材行寛仁之厚丨丨丨/丨又帝王世紀髙祖奮其智謀銜勒英雄)囊括雌雄¶
(羽獵賦野盡山/窮丨丨其丨丨)積健為雄(司空圖二十四詩品/返虚入渾丨丨丨丨)¶
<pb:KR3k0059_WYG_002-51a>¶
　對語(書聖/文雄)　(三傑/兩雄)　(尊隗/薦雄)　(骨峻/心雄)　(獲雋/得雄)　(籍湜/遷雄)　(齊大/蜀䧺)　(駿偉/梟雄)¶
　　　(天文麗/聖藻雄)　(琴調古/劍歌雄)　(周原膴/秦塞雄)　(錢子母/劍雌雄)　(五陵俠/六郡雄)　(九州險/五嶽雄)¶
　摘句(歌風漢帝雄/述作付文雄)　(秦闗百二雄/天兵不戰雄)　(麟閣畫英雄/盤基紫宙雄)　(漁獵五車雄/風髙萬馬雄)¶
　　　(勢納百川雄/威儀侍從䧺)　(文誇命世䧺/金鋪複閣雄)　(龍飛鳳舞勢偏雄/盤槊横戈一世雄)¶
　　　(恢拓乾坤聖武雄/天馬嘶風膽氣雄)　(漢家詞賦重揚雄/貝葉經繙禮大雄)　(思入江山氣象雄/太湖清潤岱宗雄)¶
　　　(萬里鵬飛鼓翼雄/更張天網獵才雄)　(山郡新添畫角雄/好将刀筆當英雄)　(登髙意氣尚豪雄/萬乘雲煙警蹕雄)¶
熊(羽弓切獸名又國名有/丨又姓左傳丨宜僚)¶
　韻藻如熊(書牧誓如虎如/羆丨丨如貔)夢熊(詩其夢維何維熊維羆男子/之祥李賀詩移燈想丨丨)非熊¶
<pb:KR3k0059_WYG_002-51b>¶
　(史記西伯将獵卜曰所獲丨丨非羆非龍非彲覇王之/輔果遇太公于渭之陽又顧丨丨唐詩人顧况之子)當熊(漢書/外戚)¶
　(傳上幸虎圏熊佚出圈欲上殿馮偼伃/直前丨丨而立元帝以此倍敬重焉)赤熊(孝經援神契丨丨/神靈滋液百珍)丸¶
　熊(孔帖栁仲郢嗜學母/韓丨丨膽以助其勤)封熊(張協七命丨丨/之蹯注封大也)射熊(梁簡文帝詩黄/河入洛水丹泉)¶
　(繞丨/丨)&KR0034;熊(馬融廣成頌獄/丨丨注吉曵切)憤熊(庾信詩漢帝熊猶/憤秦王雉更飛)仲熊(左傳髙/辛才子)鬻¶
　熊(史記楚世家丨丨/常為周文武師)¶
　夢黄熊(左傳晉韓宣子謂鄭子産曰寡君丨丨丨入于寢門子産/曰舜殛鯀于羽山其神化為黄熊以入于羽淵三代祀之)¶
　(晉或者未之祀乎又南都賦虎豹黄熊游其下豰/玃猱㹶戲其巔庾信碑既而赤鳥夾日黄熊擁道)手搏熊(西京雜/記廣陵)¶
　(王胥于文帝别圃學格熊後/遂能空丨丨丨莫不絶脰)華轂熊(孟郊詩肅肅太守/章明明丨丨丨)¶
<pb:KR3k0059_WYG_002-52a>¶
増冠熊(周禮大射以熊皮為冠執罼者冠之謂之旄頭乘輿之出/則前旄頭而後豹尾葢熊山行數十里出不迷路故開道)¶
(者丨丨以出又六帖南蠻東有謝/蠻貞觀三年入朝戴烏熊皮冠)蹲熊(考工記旋蟲丨/丨注鐘紐也)有熊(史記/黄帝)¶
(號丨丨氏庾信集丨/丨為政訪道於容成)熊熊(史記天官書嵗星丨丨赤色有光庾信/啓丨丨旦上増城懸日月之光王光庭)¶
(詩河洛/振丨丨)伏熊(後漢書倚鹿丨/丨注輜車也)獻熊(東觀漢記漢安帝永和/九年永昌丨象牙丨子)烏熊(齊/書)¶
(帝第三子廬陵王子卿小名丨丨出為南豫州刺史帝曰丨丨痴/如熊不得天下第一人為行事無以壓一州乃使陸慧曉為長史)¶
(行/事)青熊(汲冡周書王㑹成王/時不屠國獻丨丨)白熊(北史魏紀射丨丨/於頽牛山獲之)噬熊(焦氏易/林左有)¶
(丨丨右/有嚙虎)得熊(六韜周文王囚羑里散宜/生丨黄丨而獻之於紂)夀熊(抱朴子熊夀至五百/嵗能變化又許衡詩)¶
(松膏餌/丨丨)抱熊(續搜神記東晉升平中有人入山射鹿忽堕一坎内/有數頭熊子湏臾有一大熊来入瞪視良久出果栗)¶
<pb:KR3k0059_WYG_002-52b>¶
(分與諸子末後作一分與此人轉相狎習熊毎旦覔食果還輒分/之後熊子大其母負将出子既盡人分死坎中窮無出路熊母尋)¶
(復還入坐人邊人解其意丨/丨之足於是跳出遂得無他)綠熊(述異記漢成帝宮中丨丨席毛/長二尺餘眠者擁毛自蔽望之)¶
(不/見)呼熊(異苑熊毎居大樹孔中東土丨丨為子路以物擊/樹云子路可起於是便下不呼則熊不之動也)畜熊(獸/經)¶
(熊羆富脂至春臕瘠登髙木自墜謂之撲臕/今人丨丨以挺撻之更致壮長葢倣於此)負熊(屈原天問焉有/虬龍丨丨以逰)¶
搤熊(揚雄長楊賦丨/丨羆拖豪豬)失熊(東京賦儀姬伯之渭/陽丨丨羆而獲人)頓熊(曹植孟冬篇/丨丨扼虎蹴)¶
(豹搏/貙)批熊(張協七命/丨丨碎掌)謝熊(劉孝威謝賜熊啟竊以館有/射熊之名臺無走狗之號)懸熊(庾信/馬射)¶
(賦變三驅而畫鹿登百尺而丨丨周禮司裘王/大射則共虎侯熊侯豹侯諸侯則共熊侯豹侯)狎熊(庾信竹杖賦/拉虎丨丨余)¶
(猶稚/童)蟄熊(庾信詩更嬴承落/雁韓盧鬬丨丨)饑熊(庾信和遊田詩/熊饑自䑛掌)秋熊(孔煒七引/丨丨柔蹯)¶
<pb:KR3k0059_WYG_002-53a>¶
　畫熊(王維詩車邊已丨丨杜/甫詩中丞問俗丨丨頻)臛熊(李賀詩臛&KR1010;/丨丨何足言)巢熊(溫庭筠詩風/帯丨丨抝樹)¶
　(聲/)啖熊(劉基校獵賦風毛/雨血搏虎丨丨)頃熊(春秋魯宣公母公羊糓梁/並作丨丨左氏作敬嬴)馮熊(陸/機)¶
　(謝平原内史表有中書侍郎丨丨注熊字文熊又/丨文丨遷斥丘令贈詩云奕奕馮生哲問允廸)范熊(舊唐書地/理志後漢)¶
　(時象林歸縣人區連自稱林邑王後有/丨丨者代區連相傳累世遂為林邑國)劉熊(金石錄酸棗令丨丨/碑云愍念烝民勞苦)¶
　(不均為作正/彈造設門更)韋熊(法書要錄丨丨/韋誕子善書)王熊(名畫記丨丨唐人官至潭/州都督嘗與張燕公唱和)¶
　(善湘中山水/似李将軍)¶
　攀樹熊(詩疏熊能攀援上髙樹/見人則顛倒投地而下)米飴熊(建武故事左右啓以丨丨/丨上曰此無益而費于穀)¶
　(且是惡獸/所不宜畜)夢射熊(史記趙世家趙簡子丨丨丨中之占/者曰帝令君滅晉二卿熊其祖也)夢大熊(苻/健)¶
<pb:KR3k0059_WYG_002-53b>¶
　(傳健母羗氏丨/丨丨而孕之)天鐵熊(酉陽雜俎唐髙宗時伽毗葉國獻丨丨丨/大如狗蒼色作聲諸竅皆沸能擒獅象虎)¶
　(狼䏶中有筋/大如鴨卵)渭川熊(李商隠詩服箱青/海馬入兆丨丨丨)撼樹熊(李商隠詩風髙/大樹撼熊羆)不¶
　避熊(盧綸詩已見長隨/鳳仍聞丨丨丨)崔正熊(世說正熊詣郡将陳陳問正熊君/去崔杼幾世荅曰民去崔杼如明)¶
　(府之于陳恒/按正熊名豹)¶
　對語(引鳳/當熊)　(格虎/批熊)　(蠟鳳/丸熊)　(隠豹/蟄熊)　(季虎/仲熊)　(岐山鳳/渭水熊)　(貢白雉/獻青熊)¶
　　　(獲若雉/兆非熊)　(冠聳豸/軾憑熊)　(巢松鶴/抝樹熊)　(䕶香麝/䑛掌熊)　(辨非馬/夢維熊)　(車畫鹿/的懸熊)¶
　摘句(罷獵有飛熊/琳宇氣熊熊)　(華轂畫雙熊/中夜餌丸熊)　(桓桓將士已如熊/夢廻紫閣欲飛熊)¶
御定佩文韻府卷一之二¶
# -*- mode: mandoku-view; -*-
#+TITLE: 御定佩文韻府
#+DATE: 2015-08-24 23:35:25.223941
#+PROPERTY: ID KR3k0059
#+PROPERTY: BASEEDITION WYG
#+PROPERTY: JUAN 卷一之三 [目録]
<pb:KR3k0059_WYG_002-1a>¶
　欽定四庫全書¶
御定佩文韻府卷一之三¶
　　上平聲　　　一東韻三¶
　穹　窮　馮　風　楓　豐　充　隆　空　公¶
